94 11. 15—16.

deprauatus habuit posteriora peiora prioribus; ita ut in
morem antiquorum Samaritanorum et Christo seruire ui-
deretur et diis, quibus antea seruiebat, atque in eodem
fano et altare haberet ad sacrificium Christi et arulam
ad uictimas daemoniorum. Quod uidelicet fanum rex
eiusdem prouinciae Alduulf, qui nostra aetate fuit, usque
ad suum tempus perdurasse et se in pueritia uidisse
testabatur.

Erat autem praefatus rex Reduald natu nobilis quam-
libet actu ignobilis, filius Tytili, cuius pater fuit Vuffa,
a quo reges Orientalium Anglorum Vuffingas appellant.

Verum Eorpuald non multo, postquam fidem accepit,
tempore occisus est a uiro gentili nomine Ricberct03 et
exinde tribus annis prouincia in errore uersata est, donec
accepit regnum frater eiusdem Eorpualdi Sigberct uir
per omnia christianissimus atque doctissimus, qui uiuente
adhuc fratre cum exularet in Gallia, fidei sacramentis
imbutus est, quorum participem, mox ubi regnare coepit,
totam suam prouinciam facere curauit. Cuius studiis
gloriosissime fauit Felix episcopus, qui de Burgundiorum
partibus, ubi· ortus et ordinatus est, cum uenisset ad
Honorium archiepiscopum eique indicasset desiderium
suum, misit eum ad praedica-ndum uerbum uitae praefatae
nationi Anglorum. N ec uota ipsius in cassum cecidere3
quin potius fructum in ea multiplicem credentium popu-
lorum pius agri spiritalis cultor inuenit. Siquidem totam
illam prouinciam iuxta sui nominis sacramentum a longa
iniquitat-e atque infelicitate liberatam ad fidem et opera
iustitiae ac perpetuae felicitatis dona perduxit, accepitque
sedem episcopatus in ciuitate Domnoc: etcum decem ac
septem annos eidem prouinciae pontificali regimine prae-
esset, ibidem in pace uitam finiuit.

16.

Vt Paulinus in prouincia Lindissi praedicanerit, et ‹le
qualitate regni Aeduinl.

Praedicabat autem Paulinus uerbum etiam prouinciae
Lindissi, quae e'st prima ad meridianam Humbrae fluminis
ripam, pertingens usque ad mare, praefectumque Lindo-

