218 - 1111. 27.

ut nullus praesentium latebras ei sui cordis celare pl ae-
sumeret; omnes palam, quae gesserant, confitendo pro-
ferrent, quia nimirum haec eadem illum latere nullo modo
putabant3 et confessa dignis, ut imperabat, paenitentiae
fructibus abstergerent. Solebat autem ea maxime loca
peragrare, illis praedicare in uiculis, qui in arduis aspe-
risque montibus procul positi aliis h'orrori erant ad uisen-
dum, et paupertate ariter ac rusticitate sua doctorum
arcebant accessum. uos tamen ille pio libenter manci-
patus labori tanta doctrinae sollertis excolebat industria,
ut de monasterio egressus saepe ebdomade integra, ali-
quando duabus uel tribus, nonnumquam etiam mense
pleno domum non rediret3 sed demoratus ιιι montanis, plebem
rusticam uerbo praedicationis simul et opere uirtutis ad
caelestia uocaret.

Cum ergo uenerabilis domini famulus multos in
Mailronensi monasterio degens annos magnis uirtutum
siguis efulgeret, transtulit eum reuerentissimus abbas
ipsius Eata ad insulam Lindisfarnensium, ut ibi quoque
fratribus custodiam disciplinae regularis et auctoritate
propositi intimaret et propria actione praemonstraret
Nam et ipsum locum tunc idem reuerentissimus pater
abbatis iure regebat. Siquidem a temporibus ibidem an-
tiquis et episcopus cum clero et abbas solebat manere
cum monachis3 qui tamen et ipsi ad curam episcopi fa·
miliariter pertinerent. Quia nimirum Aidan, qui primus
cius loci episcopus fuit, cum monachis illuc et ipse mo-
nachus adueniens monachicam in eo conuersationem in-
stituit: quomodo et prius beatus pater Augustinus in
Cantia fecisse noscitur, scribente ei reuerentissimo papa
Gregorio, quod et supra posuimus. ‘Sed quia tua fra-
ternitas' inquit ‘monasterii regulis erudita seorsum fieri
non debet a clericis suis, in ecclesia Anglorum, quae
nuper auctore deo ad fidem perducta est, hanc debet
conuersationem instituere, quae initio nascentis ecclesiae
fuit patribus nostris3 in quibus nullus eorum ex his, quae

possidebant, aliquid suum esse dicebat, sed erant illis
omnia communia]

 

