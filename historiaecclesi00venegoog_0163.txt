111. 25. 151

pascha celebratis. Petrus a XV· luna usque ad XXI*
diem paschae dominicum celebrabat3 quod uos non faci·
tis, qui a XIIII· usque ad XX⁸¹¹¹ lunam diem dominicum
paschae obseruatis3 ita ut XIII· luna ad uesperam sae·
pius pascha incipiatis, cuius neque lex ullam fecit men-
tionem, neque auctor ac dator euangelii dominus in ea,
sed in XIIII· uel uetus pascha manducauit ad uesperam,
uel noui testamenti sacramenta in commemorationem suae
passionis ecclesiae celebranda tradidit. Item lunam XX1··‚
-quam lex maxime celebrandam commendauit, a celebra-
tione uestri paschae funditus eliminatis: sicque, ut dixi,
in celebratione summae festiuitatis neque Iohanni neque
Petro neque legi neque euangelio concordatis.'

His contra colmanus: ‘Numquid' ait ‘Anatolius uir
sanctus et in praefata historia ecclesiastica multum lau-
datus legi uel euangelio contraria sapuit, qui a XIIII·
usque ad XX⁸¹²¹ pascha celebrandum scripsit? Numquid
reuerentissimum patrem nostrum Columbam et successores
«eius uiros deo dilectos, qui eodem modo pascha fecerunt,
diuinis paginis contraria sapuisse uel egisse credendum
est? cum plurimi fuerint iu eis, quorum sanctitati cae·
lestia signa et uirtutum quae fecerunt miracula testi-
monium praebuerunt: quos ipsc sanctos esse non dubi-
tans, semper eorum uitam, mores et disciplinam sequi
non desist0.’

At Vilfridus: ‘Constat’ inquit ‘Anatolium uirum san-
ctissimum, doctissimum ac laude esse dignissimum3 sed
quid uobis cum illo, cum nec eius decreta seruetis‘? llle
enim in pascha suo regulam utique ueritatis sequens,
circulum X et VIIII annorum posuit, quem uos aut igno-
ratis aut agnitum et a tota Christi ecclesia custoditum
pro nihilo contemnitis. Ille sic in pascha dominico XIIII⁸¹¹¹
lunam computauit‚ ut hanc eadem ipsa die more Aegyp-
tiorum va lunam ad uesperam esse fateretur. Sic item
‘XXm die dominico paschae adnotauit‚ ut hanc declinata
eadem die esse XXI⁸¹¹¹ crederet. Cuius regulam distin-
ctionis uos ignorasse probat, quod aliquoties pascha mani·
festissime ante plenilunium, id est in XIII· luna, facitis.
De patre autem uestro Columba et sequacibus eius, quo-
rum sanctitatem uos imitari et regulam ac praecepta

