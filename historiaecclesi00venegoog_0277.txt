V. 19—20. 267

Quin etiam sublime crucis, radiante metaUO,

Hic posuit trophaeum, nec non et quattuor auro
Scribi euangelii praecepit in ordine libros3

Ac thecam e rutilo his condignam condidit auro:
Paschalis qui etiam sollemnia tempora cursus
Catholici ad iustum correxit dogma canonis,
Quem statuere patres, dubioque errore remoto
Certa suae genti ostendit moderamina ritus:
Inque locis istis monachorum examina crebra
Colligit ac monitis cauit, quae regula patrum
Sedulus instituit: multisque domique forisque
Iactatus nimium per tempora longa pericliS,
Quindecies ternos postquam egit episcopus annos,
Transiit et gaudens caelestia regna petiuit.
Dona, Iesu, ut grex pastoris calle sequatur.

20.

Vt religioso abbati Hadriano Albinus, vilfrido in episco-
patum Acca successerit.

Anno post obitum praefati patris proximO, id est
quinto Osredi regiS, reuerentissimus pater Hadrianus ab·
bas, cooperator in uerbo dei Theodori beatae memoriae
episcopi, defunctus est et in monasterio suo in ecclesia
beatae dei genetricis sepultus3 qui est annus quadragesi-
mus primus, ex quo a Vitaliano papa directus est cum
Theodor03 ex quo autem Brittaniam uenit, tricesimus
nonne. Cuius doctrinae simul et Theodori inter alia testi-
monium perhibet, quod Albinus discipulus eius, qui mou
nasterio ipsius in regimine successit, in tantum studiis
scripturarum institutus est, ut Graecam quidem linguam
non parua ex parte, Latinam uero non minus quam An-
glorum, quae sibi naturalis est, nouerit.

Suscepit uero pro Vilfrido episcopatum Hagustalden-
sis ecclesiae Acca presbyter eius, uir et ipse strenuissi-
mus et coram deo et hominibus magnificus3 qui et ipsius·
ecclesiae suae, quae in beati Andreae apostoli honorem
consecrata est, aedificium multifario decore ac mirificis
ampliauit operibus. Dedit namque operam, quod et ho-

