56 1. 32-33.

sequentur.' Vos itaque, siqua ex his euenire in terra
uestra cognoscitis, nullo modo uestrum animum pertur-
betis; quia idcirco haec signa de fine saeculi praemit·
tuntur, ut de animabus nostris debeamus esse solliciti, de
mortis hora suspecti et uenturo iudici in bonis actibus
inueniamur esse praeparati. Haec nunc, gloriose fili,
paucis locutus sum, ut cum Christiana fides in regno
uestro exercuerit, nostra quoque apud uos locutio latior
excrescat et tanto plus loqui libeat, quanto se in mente
nostra gaudia de gentis uestrae perfecta conuersione
multiplicant.

P'arua autem exenia transmisi, quae uobis parua non
erunt, cum a uobis ex beati Petri apostoli fuerint bene-
dictione suscepta. Omnipotens itaque deus in uobis gra-
tiam suam, quam coepit, perficiat atque uitam uestram
et hic per multorum annorum curricula extendat et post
longa tempora in caelestis uos patriae congregatione re-
cipiat. Incolumem excellentiam uestram gratia superna
custodiat, domine fili. .

Data die X. Kalendarum Iuliarum, imperante do-
mino nostro Mauricio Tiberio piissimo Augusto anno
decimo nono , post consulatum eiusdem anno decimo
octauo, indictione quarta.'

33.

Vt Augustinus ecclesiam saluatoris Instaurauerit et mona-
sterium beati Petri apostoli fecerit3 et ‹le prImo eius
abbate Petro.

At Augustinus , ubi in regia ciuitate sedem episco-
palem, ut praediximus, accepit, recuperauit in ea, regio
fultus -adminicuIO, ecclesiam, quam inibi antiquo Roma-
norum fidelium opere factam fuisse didicerat, et eam in
nomine sancti saluatoris dei et domini nostri Iesu Christi
sacrauit, atque ibidem sibi habitationem statuit et cunetis
successoribus suis, Fecit autem et monasterium non
longe ab ipsa ciuitate ad orientem, in quo, eius hortatu,
Aedilberct ecclesiam beatorum apostolorum Petri. et Pauli

 

 

