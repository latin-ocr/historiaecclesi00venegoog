68 11. 2—3-

glorum fortissimus Aedilfrid collecto grandi exercitu ad
ciuitatem Legionum, quae a gente Anglorum Legacaestir,
a Brettonibus autem rectius Carlegion appellatur, maxi-
mam gentis perfidae stragem dedit. Cumque bellum actu-
rus uideret sacerdotes eorum, qui ad exorandum deum
pro milite bellum agente conuenerant, seorsum in tutiore
loco consistere, sciscitabatur, qui essent hi, quidue acturi
illo conuenissent. Erant autem plurimi eorum de mona·
sterio Bancor, in quo tantus fertur fuisse numerus mo·
nachorum, ut, cum in VH portiones esset cum praepositis
sibi rectoribus monasterium diuisum, nulla harum portio
minus quam trecentos homines haberet, qui omnes de
labore manuum suarum uiuere solebant. Horum ergo
plurimi ad memoratam aciem peracto ieiunio triduano
cum aliis orandi causa conuenerant habentes defensorem
nomine Brocmailum , qui eos intentos precibus a barba-
rorum gladiis protegeret. Quorum causam aduentus cum
intellexisset rex Aedilfrid, ait: ‘Ergo si aduersum nos ad
deum suum clamant, profecto et ipsi, quamuis arma non
ferant, contra nos pugnant, qui aduersis nos inprecatio-
nibus persecuntur.’ Itaque in hos primum arma uerti
iubet e't sic ceteras nefandae militiae copias non sine
magno exercitus sui damno deleuit. Exstinctos in ea
pugna ferunt de his, qui ad orandum uenerant, uiros
circiter mille ducentos, et solum L fuga esse lapsos.
Brocmail ad primum hostium aduentum cum suis terga
uertens eos, quos defendere debuerat, inermes ac nudos
¹ ferientibus gladiis reliquit. Sicque completum est prae-
sagium sancti pontificis Augustini, quamuis ipso iam
multo ante tempore ad caelestia regna sublato, ut etiam
temporalis interitus ultione sentirent perfidi, quod oblata
sibi perpetuae salutis consilia spreuerant.

3.

Vt idom Mellltum ac Iustum episcopos fecerlt3 ot de obitu
eius.

Anno dominicae incarnationis DO⁰11110 Augustinus
Brittaniarum archiepiscopus ordinauit duos episcopos,

