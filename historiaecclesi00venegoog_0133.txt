ΙΙΙ. 11’. 121

uenerabile suscepit, ad abigendos ex obsessis corporibus
daemones gratiae salutaris haberet effectum. .

Denique tempore sequente, cum raefata regina in
eodem monasterio moraretur, uenit a salutandam eam
abbatissa quaedam uenerabilis, quae usque hodie super-
est, uocabulo Aedilhild, soror . uirorum sanctorum Aedil—
uini et Alduini, quorum prior episcopiis in Lindissi pro-
uincia, secundus erat abbas in monasteriO, quod uocatur
Peartaneu, a quo non longe et illa monasterium habebat.
Cum ergo ueniens illo loqueretur cum regina atque
inter alia, sermone de Osualdo exorto ‚ diceret, quod et
ipsa lucem nocte illa supra reliquias eius ad caelum us-
que altam uidisset, adiecit regina, quia de puluere paui-
menti, in quo aqua lauacri illius effusa est, multi iam
sanati essent infirmi. At illa petiit sibi portionem pul-
ueris salutiferi dari, et accipiens inligatam panno con-
didit in capsella et rediit. Transacto autem tempore
aliquante, cum esset in suo monasterie, uenit illic qui—
dam hospes, qui solebat nocturnis saepius horis repente
ab immundo spiritu grauissime uexari3 qui cum benigne
susceptus post caenam in lecto membra posuisset, subito
a diabolo arreptus clamare, dentibus frendere, spumare
et diuersis motibus coepit membra torquere. Cumque a
nullo uel teneri uel ligari potuisset, cucurrit minister et
pulsans ad ostium nuntiauit abbatissae. At illa aperiens
ianuam monasterii exiuit ipsa cum una sanctimonialium
feminarum ad locum uirorum, et euocans presbyterum
rogauit secum uenire ad patientem. Vbi cum uenientes
uiderent multos adfuisse, qui uexatum tenere et motus
eius insanos comprimere conati nequaquam ualebant, di-
cebat presbyter exorcismos et, quaeque poterat, pro se-
dando miseri furore agebat. Sed nec ipse, quamuis mul-
tum laborans, proficere aliquid ualebat. Cumque nil sa-
lutis furenti superesse uideretur, repente uenit in mentem
abbatissae puluis ille praefatus, statimque iusit ire mini-
stram et capsellam, in qua erat, adducere. Et cum illa
adferens, quae iussa est, intraret atrium domus, in cuius
interioribus daemoniosus torquebatur, conticuit ille subite,
et quasi in somnum laxatus deposuit caput, membra in
quietem omnia composuit.

