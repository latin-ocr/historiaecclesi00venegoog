1111. 8—9. 179

adhuc aetatem in uirginum deo dedicatarum solebat cella
nutriri ibique meditari. Hic praefata pestilentia tactus,
ubi ad extrema peruenit, clamauit tertio unam de con-
secratis Christo uirginibus, proprio eam nomine quasi
praesentem alloquenS, Eadgyd, Eadgyd, Eadgyd3 et sic
terminans temporalem uitam, intrauit aeternam. At uirgo
illa, quam moriens uocabat, mox in loco, quo erat, eadem
adtacta infirmitate, ipsc, quo uocata est, die de hac luce
subtracta et illum, qui se uocauit, ad regnum caeleste
secuta est.

Item quaedam ex eisdem ancillis dei, cum praefato
tacta morbo atque ad extrema esset perducta, coepit
subito circa mediam noctem clamare his, quae sibi mini·
strabant, petens, ut lucernam, quae inibi accensa erat,
extinguerent. Quod cum frequenti uoce repeteret, nec
tamen ei aliquis obtemperaret, ad extremum intulit: ,Scio,
quod me haec insana mente loqui arbitramini3 sed iam
nunc non ita esse cognoscite: nam uere dico nobie, quod
domum hanc tanta luce impletam esse perspicio, ut uestra
illa lucerna mihi omnimodis esse uideatur obscura.’ Et
cum ne adhuc quidem talia loquenti quisquam respon· ’
deret uel adsensum praeberet, iterum dixit: ‘Accendite
ergo lucernam illam, quam diu uultis3 attamen scitote,
quia non est mea: nam mea lux, incipiente aurora, mihi
aduentura est.’ Coepitque narrare, quia apparuerit sibi
quidam uir dei, qui eodem anno fuerat defunctus, dicens,
guod adueniente diluculo perennem esset exitura ad lucem.

uius ueritas uisionis cita circa exortum diei puellae
morte probata est.

9.

Quae sint ostensa caelitus signa, cum et ipsa mater con·
gregationis illius e mundo transiret.

Cum autem et ipsa mater pia deo deuotae congre·
gationis Aedilburga esset rapienda de mund0‚ apparuit
uisio miranda cuidam de sororibus, cui nomen erat
Torctgyd, quae multis iam annis in eodem monasterio
commorata, et ipsa semper in omni humilitate ac sin·

