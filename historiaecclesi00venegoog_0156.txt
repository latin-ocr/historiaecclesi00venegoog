144 m. 24.

Cumque rex perfidus nullatinus precibus illius assensum
praeberet, qui totam eius gentem a paruo usque ad
magnum delere atquc exterminare decreuerat, respexit
ille ad diuinae auxilium pietatis, quo ab impietate bar·
barica posset eripi3 notoque se obligans: ‘Si paganus’
inquit ‘nescit accipere nostra donaria, offeramus ei, qui
nouit, domino deo nostro.' Vouit ergo, quia, si uictor
existeret, filiam suam domino sacra uirginitate dicandam
offerret simul et XII possessiones praediorum ad con-
struenda monasteria donaret: et sic cum paucissimo exer·
citu se certamini dedit. Denique fertur, quia tricies
maiorem pagani habuerint exercitum3 siquidem ipsi
XXX legiones ducibus nobilissimis instructas in bello
habuere, quibus Osuiu rex cum Alchfrido filio, perpar-
uum, ut dixi, habens exercitum, sed Christo duce con-
fisus, occurrit. Nam alius filius eius Ecgfrid eo tempore
in prouincia Merciorum apud reginam Cynuise obses
tenebatur3 filius autem Osualdi regis Oidiluald, qui eis
auxilio esse debuerat, in parte erat aduersariorum eis-
demque contra patriam et patruum suum pugnaturis
ductor exstiterat, quamuis ipso tempore pugnandi sese
pugnae subtraxerat euentumque discriminis tuto in loco
exspectabat. Inito ergo certamine fugati sunt et caesi
pagani3 duces regii XXX, qui ad auxilium uenerant,
pene omnes interfecti: in quibus Aedilheri, frater Anna
regis Orientalium Anglorum , qui post eum regnauit,
auctor ipse belli, perditis militibus siue auxiliis inter-
emtus. Et quia prope fluuium Vinuaed pugnatum est,
qui tunc prae inundantia pluuiarum late alueum suum
immo omnes ripas suas transierat, contigit, ut multo
plures aqua fugientes quam bellantes perderet ensis.
Tunc rex osuiu, iuxta quod domino uouerat, pro
conlata sibi uictoria gratias deo referens dedit filiam
suam Aelffledam, quae uixdum unius anni aetatem in·
pleuerat, perpetua ei uirginitate consecrandam: donatis
insuper XII possessiunculis terrarum, in quibus ablato
studio militiae terrestris, ad exercendam militiam caele-
stem, supplicandumque pro pace gentis eius aeterna, de-
uotioni sedulae monachorum locus facultasque suppeteret.
E quibus uidelicet possessiunculis sex in prouincia De·

