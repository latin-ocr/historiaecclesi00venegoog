146 111. 24—25-

Quo tempore donauit praefato Peada, filio regis
Pendan, eo quod esset cognatus suus, regnum Australium
Marciorum, qui sunt, ut dicunt, familiarum quinque mi-
lium, discreti fluuio Treanta ab Aquilonalibus Mercis,
quorum terra est familiarum VII milium. Sed idem
Peada proximo uere multum nefarie peremtus est pro-
ditione, ut dicunt, coniugis suae in ipso tempore festi
paschalis. Conpletis autem tribus annis post interfectio—
nem Pendan regis, rebellarunt aduersus regem Osuiu
duces gentis Merciorum Immin et Eafa et Eadberct,
leuato in -regem Vulfhere filio eiusdem Pendan adule-
scente, quem occultum seruauerant, et eiectis principibus
regis non proprii, fines suos fortiter simul et libertatem-
receperunt: sicque cum suo rege liberi, Christo uero regi
pro sempiterno in caelis regno seruire gaudebant. Prae-
fuit autem rex idem genti Merciorum annis X et VII,
habuitque primum episcopum Trumheri, de quo supra
diximus, secundum Iaruman, tertium Ceaddan, quartum
Vynfridum. Omnes hi per ordinem sibimet succedentes
sub rege Vulfhere, gentis Merciorum episcopatu sunt
functi.

25.

vt quaestio sit mota «le tempore paschae aduersus eos, qui
de ScottIa uenerant.

Interea Aidano episcopo de hac uita sublate, Finan
pro illo gradum episcopatus a Scottis ordinatus ac missus
acceperat. Qui in insula Lindisfarnensi fecit ecclesiam
episcopali sedi congruam3 quam tamen more Scottorum
non de lapide, sed de robore secto totam composuit at-
que harundine texit, quam tempore sequente reuerentis-
simus archiepiscopus Theodorus in honore beati apostoli
Petri dedicauit. Sed et episcopus loci ipsius Eadberct
ablata harundine, plumbi lamminis eam totam, hoc est et
tectum et ipsos quoque parietes eius, cooperire curauit.

His temporibus quaestio facta est frequens et magna
de obseruatione paschae, confirmantibus eis, qui de Cantia
uel de Gallis aduenerant, quod Scotti dominicum paschae

 

