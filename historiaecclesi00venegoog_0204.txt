192 1111. 16—17.

proximam Iutorum prouinciam translati: ubi, cum delati
in locum, qui uocatur Ad Lapidem, occulendos se
a facie regis uictoris credidissent, proditi sunt atque
occidi iussi. Quod cum audisset abbas quidam et pres·
byter uocabulo Cyniberct, habens non longe ab inde
monasterium in loce, qui uocatur Hreutford, id est na·.
dum harundinis, uenit ad regem, qui tunc eisdem in par-
tibus occultus curabatur a uulneribus, quae ei inflicta
fuerant proelianti in insula Vecta: postulauitque ab ee,
ut, si necesse esset pueros interfici, prius eos liceret fidei
Christianae sacramentis inbui. Concessit rex, et ipse in-
structos uerbo ueritatis ac fonte saluatoris ablutos, de
ingressu regni aeterni certos reddidit. Moxque illi in·
stante carnifice mortem laeti subiere temporalem, per
quam se ad uitam animae perpetuam non dubitabant esse
transituros. Hoc ergo ordine, postquam omnes Brittani-
arum prouinciae fidem Christi susceperant, suscepit et
insula Vecta, in qua tamen ob erumnam externae sub-
iectionis nemo gradum ministerii ac sedis episcopalis ante
Danihelem, qui nunc Occidentalium Saxonum est episco-
pus, accepit.

Sita est autem haec insula contra medium Austra-
lium Saxonum et Geuissorum, interposito pelago latitu-
dinis trium milium, quod uocatur Soluente: in quo uide·
licet pelago bini aestus Oceani, qni circum Brittaniam
ex infinito Oceano septentrionali erumpunt, sibimet in·
uicem cotidie compugnantes occurrunt ultra ostium flu-
minis Homelea, quod per terras Iutorum, quae ad regio·
nem Geuissorum pertinent, praefatum pelagus intrat3
finitoque conflictu in Oceanum refusi, unde uenerant,
redeunt.

17 [15].

De synodo facta ln campo Haethfelda‚ praesidente archi-
episcopo Theodoro.

His temporibus audiens Theodorus fidem ecclesiae
Constantinopoli per haeresim Eutychetis multum esse
turbatam, et ecclesias Anglorum , quibus praeerat Ι. ab

