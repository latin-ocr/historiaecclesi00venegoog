X

228 V. 1 — 2.

nobis in nobis restare salutis. Vbi autem longius uisum
leuauimus, uidimus in ipsa insula Farne egressum de
latibulis suis amantissimum deo patrem Oidilualdum iter ἒ
nostrum inspicere. Audito etenim fragore procellarum
ac feruentis Oceani exierat uidere, quid nobis accideret:
cumque nos in labore ac desperatione positos cerneret, ÷
flectebat genua sua ad patrem domini nostri Iesu Christi
pro nostra uita et salute precaturus, Et cum orationem
compleret, simul tumida aequora placauit, adeo ut, ces-
sante per omnia saeuitia tempestatis, secundi nos uenti }
ad terram usque per plana maris terga comitarentur. ³
Cumque euadentes ad terram, nauiculam quoque nostram
ab undis exportaremus, mox eadem, quae nostri gratia
modicum siluerat, tempestas rediit et toto illo die multum
furere non cessauit3 ut palam daretur intellegi, quia mo-
dica illa, quae prouenerat, intercapedo quietis ad uiri
dei preces nostrae euasionis gratia caelitus donata est'.
Mansit autem idem uir dei in insula Farne XII
annis ibidemque defunctus; sed in insula Lindisfarnensi
iuxta praefatorum corpora episcoporum in ecclesia beati
apostoli Petri sepultus est. Gesta uero sunt haec tem·
poribus Aldfridi regis, qui post fratrem suum Ecgfridum
genti Nordanhymbrorum decem et nouem annis praefuit.

2.

vt episcopus Iohannes mutum et scabiosum benedIcemlo
curauerit.

Cuius regni principio defuncto Eata episcopo Iohannes
uir sanctus Hagustaldensis ecclesiae praesulatum suscepit:
de quo plura uirtutum miracula, qui eum familiariter noue-
runt, dicere solent, et maxime uir reuerentissimus ac uera-
cissimus Berethun diaconus quondam eius, nunc autem
abbas monasterii, quod uocatur Inderauuda, id est In silua
Derorum: e quibus aliqua 'memoriae tradere commodum
duximus. Est mansio quaedam secretior, nemore raro et-
uallo circumdata, non longe ab Hagustaldensi ecclesia,
id est unius ferme miliarii et dimidii spatio interfluente
Tino amne separata, habens coemeterium sancti Michaelis

 

