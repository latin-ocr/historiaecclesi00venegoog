1111. 6—7. 177

in regione Gyruiorum. Depositus uero Vynfrid rediit ad
monasterium suum, quod dicitur Adbaruae, ibique in
optima uitam conuersatione finiuit.

Tunc etiam Orientalibus Saxonibus, quibus eo tem-
pore praefuerunt Sebbi et Sigheri, quorum supra memi-
nimus, Earconualdum constituit episcopum in ciuitate
Lundonia: cuius uidelicet uiri in episcopatu et ante epi·
scopatum uita et conuersatio fertur fuisse sanctissima,
sicut etiam nunc caelestium signa uirtutum indicio sunt.
Etenim usque hodie feretrum eius caballarium, quo in·
firmus uehi solebat, seruatum a discipulis ciue, multos
febricitantes uel alio quolibet incommodo fessos sanare
non desistit. Non solum autem subpositi eidem feretro
uel adpositi curantur aegroti, sed et astulae de illo ab·
scissae atque ad infirmos adlatae citam illis solent ad-
ferre medellam.

Hic sane priusquam episcopus factus esset, duo prae-
clara monasteria, unum sibi, alterum sorori suae Aedil-
burgae construxerat, quod utrumque regularibus disciplinis
optime instituerat. Sibi quidem in regione Sudergeona
iuxta fluuium Tamensem in loco, qui uocatur Cerotaesei,
id est Geroti insula3 sorori autem in Orientali Saxonum
prouincia in loco, qui nuncupatur In Berecingum, in quo
ipsa deo denotarum mater ac nutrix posset existere femi-
narum. Quae suscepto monasterii regimine, condignam
se in omnibus episcopo fratre, et ipsa recte uiuendo et
subiectis regulariter et pie consulendo praebuit3 ut etiam
caelestia indicio fuere miracula.

7.

Vt in monasterIo Bericinensi, ubi corpora sanctimonialium
feminarum poni deberent, caelesti sit luce monstratum.

In hoc etenim monasterio plura uirtutum sunt signa
patrata, quae et ad memoriam aedificationemque sequen-
tium ab his, qui nouere, descripta habentur a multis: e

‚· quibus et nos aliqua historiae nostrae ecclesiasticae in-

serere curauimus. Cum tempestas saepe dictae cladis
late cuncta depopulans, etiam partem< monasterii huius
Baedae hist. eccl. 12

