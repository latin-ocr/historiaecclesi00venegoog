'182 1111. 10-11,

apparuerit odoris, quae alia sint signa ostensa, in ipso
libro, de quo haec excerpsimus, quisque legerit, inueniet.

Sane nullatenus praetereundum arbitror miraculum
sanitatis, quod ad ipsum cymiterium deo dicatae congre-
gationis factum idem libellus refert. Erat quippe in pro-
ximo comes quidam, cuius uxor ingruente oculis caligine
subita, tantum per dies eadem molestia crebrescente gra-
uata est, ut ne minimam quidem lucis alicuius posset
particulam uidere. Cui, dum aliquandiu caecitatis huius
nocte clausa maneret, repente uenit in mentem, quia, si
ad monasterium delata uirginum sanctimonalium ad re-
liquias sanctorum peteret, perditamposset recipere lucem.
Nec distulit, quin continue, quod mente conceperat, ex-
pleret. Perducta namque a puellis suis ad monasterium,
quia in proximo erat, ubi fidem suae sanationis integram
se habere professa est, introducta est ad cymiterium: et,
· cum ibidem diutius flexis genibus oraret, nihilo tardius
meruit exaudiri. Nam exsurgens ab oratione, priusquam
exiret de 1000, petitae lucis gratiam. recepit: et quae
famularum manibus adducta fuerat, ipsa libero pedum
incessu domum laeta reuersa est3 quasi ad hoc solum-
ssmodo lucem amitteret temporalem, ut, quanta sanctos
Christi lux in caelis, quae gratia uirtutis possideret, sua
sanatione demonstraret.

11.

Vt rex eiusdem prouInciae Sebbi in monachica uitam con-
uersatione finierit.

Eo tempore praeerat regno Orientalium Saxonum,
ut idem etiam libellus docet, uir multum deo deuotus
nomine Sebbi, cuius supra meminimus. Erat enim re-
ligiosis actibus„ crebris precibUS, piis elimosynarum fru-
ctibus plurimum intentus3 uitam priuatam et monachicam
cunctis regni diuitiis et honoribus praeferens, quam et
olim iam, si non obstinatus coniugis animus diuortium
negaret, relicto regno subisset. Vnde multum uisum et
saepe dictum est, quia talis animi uirum episco um
magis quam regem ordinari deceret. Cumque annos X X

