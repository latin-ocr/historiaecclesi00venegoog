54 Ι. 31—32.

Restat itaque, frater carissime, ut inter ea, quae
operante domino exterius facis, semper te interius sub·
tiliter iudices ac subtiliter intellegas, et temet ipsum
quis sis, et quanta sit in eadem gente gratia, pro cuius
conuersione etiam faciendorum signorum dona percepisti.
Et si quando te creatori nostro seu per linguam siue per
opera reminisceris deliquisse, semper haec ad memoriam
reuoces , ut surgentem cordis gloriam memoria reatus
premat. Et quidquid de faciendis signis acceperis uel
accepisti, haec non tibi , sed illis deputes donata, pro
quorum tibi salute collata sunt.'

32.
vt Aedilbercto regi litteras et dona miserit.

Misit idem beatus papa Gregorius eodem tempore
etiam regi Aedilbercto epistulam, simul et dona 1n diuersis
speciebus perplura: temporalibus quoque honoribus regem
glorificare satagens, cui gloriae caelestis suo labore et
industria notitiam prouenisse gaudebat. Exemplar autem
praefatae epistulae hoc est:

‘Domino gloriosissimo atque praecellentissimo filio
Aedilbercto regi Anglorum Gregorius episcopus

Propter hoc omnipotens deus bonos quosque ad po·
pulorum regimina erducit, ut per eos omnibus, quibus
praelati fuerint, ona suae pietatis impendat. Quod in
Anglorum gente factum cognouimus‚ cui uestra gloria
idcirco est praeposita, ut per bona, quae uobis concessa
sunt, etiam subiectae uobis genti superna beneficia prae-
starentur. Et ideo, gloriose fili, eam, quam accepisti,
diuinitus gratiam sollicita mente custodi, Christianam
fidem in populis tibi subditis extendere f'estina, zelum
rectitudinis tuae in eorum conuersione multiplica, idolo·
rum cultus insequere, fanorum aedificia euerte, subdito-
rum mores ex magna uitae munditia, exhortand0,
terrendo, blandiendo, corrigendo et boni operis exempla
monstrando aedifica. ut illum retributorem inuenias in
cae10, cuius nomen atque cognitionem dilataueris' in terra.
Ipse enim uestrae quoque gloriae nomen etiam posteris

 

 

