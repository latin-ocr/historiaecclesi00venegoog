206 1111. 23.

lectionibus sacris uacauit, etiam Romam adire curauit,
quod eo tempore magnae uirtutis aestimabatur: et inde
cum rediens Brittaniam adisset, diuertit ad prouinciam
Huicciorum, cui tunc rex Osric praefuit3 ibique uerbum
fidei praedicam, simul et exemplum uiuendi sese uiden-
tibus atque audientibus exhibens, multo tempore mansit.
Quo tempore antistes prouinciae illius, uocabulo Bosel,
tanta erat corporis infirmitate depressus, ut officium
episcopatus per se implere non posset: propter quod
omnium iudicio praefatus uir in episcopatum pro eo electus
ac iubente Aedilredo rege per Vilfridum beatae memoriae
antistitem, qui tunc temporis Mediterraneorum Anglorum
episcopatum gerebat, ordinatus est: pro eo, quod archi-
episcopus Theodorus iam defunctus erat et necdum alius
pro 8ο ordinatus episcopuS. In quam uidelicet prouin-
ciam paulo ante, hoc est ante praefatum uirum dei Bo-
selum, uir strenuissimus et doctissimus atque excellentis
ingenii uocabulo Tatfrid ,. de eiusdem abbatissae mona-
sterio electus est antistes: sed, priusquam ordinari posset,
morte inmatura praereptus est.

Non solum ergo praefata Christi ancilla et abbatissa
Hild, quam omnes, qui nouerant, ob insigne pietatis et
gratiae matrem uocare consuerant , in suo monasterio
uitae exemplo praesentibus extitit: sed etiam plurimis
longe manentibus, ad quos felix industriae ac uirtutis
eius rumor peruenit , occasionem salutis et correctionis
ministrauit. Oportebat namque impleri somnium, quod
mater eius Bregusuid in infantia eius uidit. Quae cum
uir eius Hereric exularet sub rege Brettonum Oerdice,
ubi et ueneno periit, uidit per somnium, quasi subito
sublatum eum quaesierit cum omni diligentia, nullumque
eius uspiam uestigium apparuerit. Verum cum sollertis-
sime illum quaesierit, extimplo se repperire sub ueste
sua monile pretiosissimum: quod, dum attentius conside-
raret, tanti fulgore luminis refulgere uidebatur, ut omnes
Brittaniae fines illius gratia splendoris impleret. Quod
nimirum somnium ueraciter in filia eius, de qua loqui-
mur, expletum est: cuius uita non sibi solummod0, sed

111111ϊὶ8 bene uiuere uolentibus exempla operum lucis
prae uit. ·

