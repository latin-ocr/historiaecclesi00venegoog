1111. 17. 193

huiusmodi labe inmunes perdurare desiderans, collecto
uenerabilium sacerdotum doctorumque plurimorum coetu,
cuius essent fidei singuli, sedulus inquirebat, omniumque
unianimem in fide catholica repperit consensum: et hunc
synodalibus litteris ad instructionem memoriamque se·
quentium commendare curauit, quarum uidelicet littera·
rum istud exordium est:

‘In nomine domini nostri Iesu Christi saluatoris,
imperantibus dominis piissimis nostris Ecgfrido rege
Hymbronensium, anno X¹¹¹⁰ regni eius, sub die XV. Ka-
lendas Octobres, indictione VIII.; et Aedilredo rege
Mereinensium, anno sexto regni eius3 et Alduulfo rege
Estranglorum, anno XVII⁰ regni eius; et Hlothario rege
Cantuariorum, regni eius anno VII⁰: praesidente Theo-
dor0, gratia dei archiepiscopo Brittaniae insulae et ciui-
tatis Doruuernis3 una cum eo sedentibus ceteris episcopis
Brittaniae insulae uiris uenerabilibus, praepositis sacro-
sanctis euangeliis, in loco, qui Saxonico uocabulo Haeth-
felth nominatur, pariter tractanteS, fidem rectam et ortho-
doxam exposuimus3 sicut dominus noster Iesus Christus
incarnatus tradidit discipulis suiS, qui praesentialiter ui-
derunt et audierunt sermones eius, atque sanctorum pa-
-trum tradidit symbolum, et generaliter omnes sancti et
uniuersales synodi, et omnis probabilium catholicae ec-
clesiae doctorum chorus. Hos itaque sequentes nos pie
atque orthodoxe, iuxta diuinitus inspiratam doctrinam
eorum professi credimus consonanter, et confitemur se-
cundum sanctos patres, proprie et ueraciter patrem et
filium et spiritum sanctum trinitatem in unitate consub-
stantialem et unitatem in trinitate, hoc est unum deum
in tribus subsistentis uel personis consubstantialibus, ae·
qualis gloriae et honoris.' Et post multa huiusmodi, quae
ad rectae fidei confessionem pertinebant, haec quoque
sancta synodus suis litteris addit: ‘Suscepimus sanctas et
uniuersales quinque synodos beatorum et deo acceptabi-
lium patrum3 id est, qui in Nicaea congregati fuerunt
COOX et VIII contra Arrium impiissimum et eiusdem
dogmata3 et in Constantinopoli OL contra uesaniam
Macedoni et Eudoxii et eorum dogmata3 et in Efeso
primo ducentorum contra nequissimum Nestorium et eius.-

Baedae hist. eccl. 13

