V. 11-12. ψ 245

quibus aliquanti iam dormierunt in domino. Ipse autem
Vilbrord cognomento Clemens adhuc superest longa iam
uenerabilis aetate, utpote tricesimum et sextum in epi·
scopatu habens annum, et post multiplices militiae caele·
stis agones ad praemia remunerationis supernae tota
mente suspirans.

12.

Vt quidam in prouincia Nordanhymbrorum a mortuis resur·
gens multa et tremenda et desideranda, quae uiderat,
narrauerit.

His temporibus miraculum memorabile et antiquorum
simile in Brittania factum est. Namque ad excitationem
uiuentium de morte animae quidam aliquandiu mortuus
ad uitam resurrexit corporis et multa memoratu digna,
quae uiderat, narrauit3 6 quibus hic aliqua breuiter per-
stringenda esse putaui. Erat ergo pater familias in re-
gione Nordanhymbrorum , quae uocatur Incuneningum,
religiosam cum domo sua gerens uitam3 qui infirmitate
corporis tactus et hac crescente per dies ad extrema per—
ductus primo tempore noctis defunctus est3 sed diluculo
reuiuiscens ac repente residens omneS, qui corpori flentes
assederant, timore inmenso perculsos in fugam conuertit:
uxor tantum, quae amplius amabat, quamuis multum tre·
mens et pauida, remansit: quam ille consolatus: ‘Noli'
inquit ‘timere, quia iam uere resurrexi a morte, qua te—
nebar , et apud homines sum iterum 'uiuere permissus3
non tamen ea mihi, qua ante consueram, conuersatione,
sed multum dissimili ex hoc tempore uiuendum est.'
Statimque surgens abiit ad uillulae oratorium et usque
ad diem in oratione persistens mox omnem, quam posse-
derat, substantiam in tres diuisit portiones ‚ 6 quibus
unam coniugi, alteram filiis tradidit, tertiam sibi ipse
retentans, statim pauperibus distribuit. Nec multo post
saeculi curis absolutus ad monasterium Mailros , quod
Tuidi fluminis circumflexu maxima ex parte clauditur,
peruenit3 acceptaque tonsura locum secretae mansionis,
quam praeuiderat abbas, intrauit: et ibi usque ad diem

