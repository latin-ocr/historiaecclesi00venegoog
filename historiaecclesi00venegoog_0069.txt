I. 33—34. 57

a fundamentis construxit ac diuersis donis ditauit‚ in qua
et ipsius Augustini et omnium episcoporum Doruuernen-
sium, simul et regum Cantiae poni corpora possent.
Quam tamen ecclesiam non ipse Augustinus, sed successor
eius Laurentius consecrauit.

Primus autem eiusdem monasterii abbas Petrus pres-
byter fuit, qui legatus Galliam missus demersus est in
sinu maris, qui uocatur Amfleat, et ab incolis loci igno-
bili traditus sepulturae: sed omnipotens deus ut, qualis
meriti uir fuerit, demonstraret, omni nocte supra sepul-
crum eius lux caelestis apparuit, donec animaduertentes
uicini, qui uidebant, sanctum fuisse uirum, qui ibi esset
sepultus, et inuestigantes, unde uel quis esset, abstule-
runt corpus et in Bononia ciuitate iuxta honorem tanto
uiro congruum in ecclesia posuerunt.

34.

vt Aedilfrid rex Nordanhymbrorum Scottorum gentis proelio
conterens ab Anglorum finibus expulerit.

His temporibus regno Nordanhymbrorum praefuit
rex fortissimus et gloriae cupidissimus Aedilfrid ‚ qui
plus omnibus Anglorum primatibus gentem uastauit
Brettonum3 ita ut Sauli quondam regi Israeliticae gentis
comparandus uideretur, excepto dumtaxat hoc, quod
diuinae erat religionis ignarus. Nemo enim in tribunis,
nemo in regibus plures eorum terras, exterminatis uel
subiugatis indigenis, aut tributarias genti Anglorum aut
habitabiles fecit. Cui merito poterat illud, quod bene-
dicens filium patriarcha in personam Saulis dicebat,
aptari (Gen. 49, 27): ‘Beniamin lupus rapax, mane come-
det praedam et uespere diuidet spolia’.

Vnde motus eius profectibus Aedan rex Scottorum,
qui Brittaniam inhabitant, uenit contra eum cum inmenso
ac forti exercitu3 sed cum paucis aufugit uictus. Siqui-
dem in loco celeberrimo, qui dicitur Degsastan, id est
Degsa lapis, omnis pene eius est caesus exercitus. In
qua etiam pugna Theodbald frater Aedilfridi cum omni
illo, · quem ipse ducebat, exercitu peremtus est. Quod

