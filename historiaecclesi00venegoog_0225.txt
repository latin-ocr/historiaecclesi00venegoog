1111. 25—26. 215

repentina eius ira corripiat et uel temporalibus damnis
iuste saeuiens affligat uel ad perpetuam perditionem de-
strictius examinans tollat.

26 [24].
De morte Ecgrridi et Hlotheri regum.
Anno dominicae incarnationis DCLXXXIIII. Ecgfrid

rex Nordanhymbrorum, misso ⁴Hiberniam cum exercitu
duce Berct0, uastauit misere gentem innoxiam et nationi
Anglorum semper amicissimam, ita ut ne ecclesiis qui·
-dem aut monasteriis manus parceret hostilis. At insulani
et, quantum ualuere, armis arma repellebant et inuocantes
diuinae auxilium pietatis caelitus se uindicari continuis
diu inprecationibus postulabant. Et quamuis maledici
regnum dei possidere non possint, creditum est tamen,
-quod hi, qui merito impietatis suae maledicebantur, ocius
domino uindice poenas sui reatus luerent. Siquidem anno
post hunc proximo idem rex, eum temere exercitum ad
uastandam Pictorum prouinciam duxisset, multum pro-
hibentibus amicis et maxime beatae memoriae Cudberct0,
qui nuper fuerat ordinatus episcopus, introductus est,
simulantibus fugam hostibus, in angustias inaccessorum
montium, et cum maxima parte copiarum, quas secum
adduxerat, extinctus anno aetatis suae XL„ regni autem
XV., die XIII. Kalendarum Iuniarum. Et quidem, ut
dixi, prohibuerunt amici, ne hoc bellum iniret3 sed, quo·
niam anno praecedente noluerat audire reuerentissimum
patrem Ecgberctum, ne Scottiam nil se laedentem in-
pugnaret, datum est illi ex poena peccati illius, ne nunc
eos, qui ipsum ab interitu reuocare cupiebant, audiret.
Ex quo tempore spes coepit et uirtus regni Anglorum
‘fluere ac retro sublapsa referri' (cf. Very. Aen. II 169). Nam
et Picti terram possessionis suae, quam tenuerunt Angli et
scotti, qui erant in Brittania, Brettonum quoque pars non-
nulla libertatem receperunt, quam et hactenus habent per
annos circiter XLVI3 ubi inter plurimos gentis Anglorum
uel interemtos gladio uel seruitio addictos uel de terra Pi-
ctorum fuga lapsos etiam reuerentissimus uir domini Tr[i]um-

