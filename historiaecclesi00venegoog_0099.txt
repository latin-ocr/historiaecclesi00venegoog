Π. 12. 87.

gentis, cui praeerat, et uerbo exhortationis apud homines
et apud diuinam pietatem uerbo deprecationis ageret3
tandem, ut uerisimile uidetur, didicit in spiritu, ut quod
uel quale esset oraculum regi quondam caelitus ostensum.
Nec exinde distulit, quin continuo regem ammoneret ex-
plere uotum, quod in oraculo sibi exhibito se facturum
promiserat, si temporis illius aerumnis exemtus ad regni
fastigia perueniret.

Erat autem oraculum huiusmodi: Cum persequente
illum Aedilfrido, qui ante eum regnauit, per diuersa oc-
cultus loca uel regna multo annorum tempore profugus
uagaretur, tandem uenit ad Redualdum obsecrans, ut ui-
tam suam a tanti persecutoris insidiis tutando seruaret3
qui libenter eum excipiens promisit se, quae petebatur,
esse facturum. At postquam Aedilfrid in hac eum pro-
uincia apparuisse et apud regem illius familiariter cum
sociis habitare cognouit, misit nuntioS, qui Redualdo pe-
cuniam multam pro nece eius offerrent: neque aliquid

rofecit. Misit secundo, misit tertio, et copiosiora argenti
{ona offerens et bellum insuper illi, si contemneretur,
indicens. Qui uel minis fractus uel corruptus muneribus,
cessit deprecanti, et siue occidere se Aeduinum seu lega-
tariis tradere promisit. Quod ubi fidissimus quidam ami-
cus illius animaduertit, intrauit cubiculum , quo dormire
disponebat (erat enim prima hora noctis), et euocatum
foras, quid erga eum agere rex promisisset, edocuit et
insuper adiecit: ‘Si ergo uis, hac ipsa hora educam te
de hac prouincia et ea in loca introducam, ubi nunquam
te uel Reduald uel Aedilfrid inuenire ualeant! Qui
ait: ‘Gratias quidem ago beneuolentiae tuae3 non tamen
hoc facere possum, quod suggeris, ut pactum, quod cum
tanto rege inii, ipse primus irritum faciam, cum ille mihi
nil mali fecerit, nil adhuc inimicitiarum intulerit. Quin
potius, si moriturus sum, ille me magis quam ignobilior
quisquam me morti tradat. Quo enim nunc fugiam, qui
per omnes Brittaniae prouincias tot annorum temporum-
que curriculis uagabundus hostium uitabam insidias?
Abeunte igitur amico remansit Aeduini solus foris, resi-
densque maestus ante palatium multis coepit cogitationum
aestibus affici, quid ageret, quoue pedem uerteret, nescius.

