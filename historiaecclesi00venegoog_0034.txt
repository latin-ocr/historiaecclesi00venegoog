22 Ι. 14-

relinquens multos eorum coegit uictas infestis praedonibus
dare manus, alios uero numquam, quin potius confidentes
in diuinum, ubi humanum cessabat, auxilium, de ipsis
montibus, speluncis ac saltibus continue rebellabant: et
tum primum inimicis, qui per multos annos praedas in
terra agebant, strages dare coeperunt. Reuertuntur ergo
impudentes grassatores Hiberni domus, post non longum
tempus reuersuri3 Picti in extrema parte insulae tunc
primum et deinceps quieuerunt, {raedas tamen nonnum-
quam exinde et contritiones de rettonum gente agere
non cessarunt.

Cessante autem uastatione hostili, tantis frugum
copiis insula, quantas nulla retro aetas meminit, affluere
coepit: cum quibus et luxuria crescere et hanc continuo
omnium lues scelerum comitari adcelerauit3 crudelitas
praecipue et odium ueritatis amorque mendacii, ita ut,
siquis eorum mitior et ueritati aliquatenus propior uide·
retur, in hunc quasi Brittaniae subuersorem omnium odia
telaque sine respectu contorquerentur. Et non solum
haec saeculares uiri, sed etiam ipse grex domini eiusque
pastores egerunt3 ebrietati, animositati, litigio, contenti·
oni, inuidiae ceterisque huiusmodi facinoribus sua colla,
abiecto leui iugo Christi, subdentes, Interea subito cor-
ruptae mentis homines acerba pestis corripuit, quae in
breui tantam eius multitudinem strauit, ut ne sepeliendis
quidem mortuis uiui sufficerent: sed ne morte quidem
suorum nec timore mortis hi, qui supererant, a morte
animae, qua peccando sternebantur, reuocari poterant:
unde non multo post¹ acrior gentem peccatricem ultio diri
sceleris secuta est. Initum namque est consilium, quid
agendum, ubi quaerendum esset praesidium ad euitandas
'uel repellendas tam feras tamque creberrimas gentium
Aquilonalium inruptiones3 placuitque omnibus cum suo
rege Vurtigern0, ut Saxonum gentem de transmarinis
partibus in auxilium uocarent: quod domini nutu dispo-
situm esse constat, ut ueniret contra inprobos malum,
sicut euidentius rerum exitus probauit.

