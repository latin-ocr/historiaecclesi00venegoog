ῐ

1. 16-17. 25

Ι

paulatim uires animosque resumere emergentes de lati-
bulis, quibus abditi fuerant, et unanimo consensu auxi-
lium caeleste precantes, ne usque ad internecionem
usquequaque delerentur. Vtebantur eo tempore duce
Ambrosio Aureliano uiro modesto, qui solus forte Roma-
nae gentis praefatae tempestati superfuerat, occisis in
eadem parentibus regium nomen et insigne ferentibus.
Hoc ergo duce uires capessunt BrettoneS, et uictores
prouocantes ad proelium, uictoriam ipsi deo fauente susci-
piunt. Et ex eo tempore nunc ciues, nunc hostes uin-
cebant, usque ad annum obsessionis Badonici montis, ¹

quando non minimas eisdem hostibus strages dabant,

quadragesimo circiter et quarto anno aduentus eorum in
Brittaniam. Sed haec postmodum.

17.

Vt Germanus episcopus cum Lupo Brittaniam nauigans et ⁴
prImo maris et postmodum Pelagianorum tempestatem ‹11-
uina ulrtute sedauerit.

Ante paucos sane aduentus eorum annos haeresis
Pelagiana per Agricolam inlata, Seueriani episcopi filium,
fidem Brittaniarum foeda peste commaculauerat. Verum
Brittani, cum neque suscipere dogma peruersum gratiam
Christi blasphemando ullatenus uellent neque uersutiam
nefariae persuasionis refutare uerbis certando sufficerent,
inueniunt salubre consilium, ut a. Gallicanis antistitibus
auxilium belli spiritalis inquirant. Quam ob causam col-
lecta magna synodo quaerebatur in commune, qui illic
ad succurrendum fidei mitti deberent. atque omnium
iudicio electi sunt apostolici sacerdotes Germanus Autis-
siodorensis et Lupus Trecasenae ciuitatis episcopi, qui ad
confirmandam fidem gratiae caelestis Brittanias uenirent.
Qui cum promta deuotione preces et iussa sanctae eccle-
siae suscepissent, intrant Oceanum et usque ad medium
itineris, quo a Gallico sinu Brittanias usque tenditur,
secundis flatibus nauis tuta uolabat. Tum subito occurrit
pergentibus inimica uis daemonum, qui tantos talesque
uiros ad recuperandam tendere populorum salutem inui-
derent: concitant procellas, caelum diemque nubium nocte

