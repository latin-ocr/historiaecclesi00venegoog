238 v. 8- Ι

nicae, Theodorus beatae memoriae archiepiscopus senex
et plenus dierum, id est annorum LXXXVIII, defunctus
est: quem se numerum annorum fuisse habiturum ipse 1
iamdudum somnii reuelatione edoctus suis praedicere i
solebat. Mansit autem in episcopatu annis uiginti duo- ’
bus sepultusque est in ecclesia sancti Petri, in qua
omnium episcoporum Doruuernensium sunt corpora de-
posita: de quo una cum consortibus eiusdem sui gradus
recte ac ueraciter dici potest, quia (Eccles. 44, 14) ‘cor-
pora ipsorum in pace sepulta sunt, et nomen eorum uiuet

in generationes et generationes.’ Vt enim breuiter dicam,
tantum profectus spiritalis tempore praesulatus illius An-
glorum ecclesiae, quantum nunquam antea potuere, cepe-
runt. Cuius personam, uitam, aetatem et obitum, epita-
phium quoque monumenti ipsius uersibus heroicis triginta

et quatuor palam ac lucide cunctis illo aduenientibus
pandit3 quorum primi sunt hi:

‘Hic sacer in tumba pausat cum corpore praesul,

Quem nunc Theodorum lingua Pelasga uocat.

Princeps pontificum, felix summusque sacerdos

Limpida discipulis dogmata disseruit.'

Vltimi autem hi:
‘Namque diem nonamdecimam September habebat,

Cum carnis claustra spiritus egreditur.

Alma nouae scandens felix consortia uitae,

Ciuibus angelicis iunctus in arce poli.’

Successit autem Theodoro in episcopatu Berctuald,
qui erat abbas in monasterio, quod iuxta ostium aquilo-
nale fluminis Genladae positum Racuulfe nuncupatur: uir·
et ipse scientia scripturarum imbutus, sed et ecclesiasticis
simul ac monasterialibus disciplinis summe instructus,
tametsi praedecessori suo minime comparandus: qui ele-
ctus est quidem in episcopatum anno dominicae incar-
nationis sexcentesimo nonagesimo secundo, die primo
mensis Iulii, regnantibus in Cantia Victredo et Suaebhardo·,
ordinatus autem anno sequente tertio die Kalendarum
Iuliarum dominica a Goduine metropolitano episcopo
Galliarum: et sedit in sede sua pridie Kalendarum
Septembrium dominica3 qui inter multos, quos ordina-
uit antistites, etiam Gebmundo Hrofensis ecclesiae prae·

