1111. 11. 183

in regno miles regni caelestis exegisset, correptus est
corporis infirmitate permaxima, qua et mortuus est: am-
monuitque coniugem, ut uel tunc diuino se seruitio pariter
manciparent, cum amplius pariter mundum amplecti uel
potius mundo seruire non possent. Quod dum aegre in·
petraret ab ea, uenit ad antistitem Lundoniae ciuitatis,
uocabulo Valdheri, qui Erconualdo successerat3 et per
eius benedictionem habitum religionis, quem diu deside-
rabat, accepit. Attulit autqm eidem et summam pecuniae
non paruam pauperibus erogandam, nil omnimodis sibi
reseruans3 sed pauper spiritu magis propter regnum cae-
lorum manere desiderans.

Qui cum ingrauescente praefata aegritudine diem
sibi mortis inminere sensisset, timere coepit homo animi
regalis, ne ad mortem ueniens tanto adfectus dolore ali-
quid indignum suae personae uel ore proferret uel alio-
rum motu gereret membrorum. Vnde accito ad se prae·
fato urbis Lundoniae, in qua tunc ipse manebat, episcop0‚
rogauit, ne plures eo moriente quam ipse episcopus et
duo sui ministri adessent. Quod dum episcopus liben-
tissime se facturum promitteret, non multo post idem uir
dei, dum membra sopori dedisset, uidit uisionem consola-
toriam, quaeomnem ei anxietatem memoratae sollicitudinis
auferret, insuper et, qua die esset hanc uitam termina-
turus, ostenderet. Vidit enim, ut post ipse referebat,
tres ad se uenisse uiros claro indutos habitu: quorum
unus residens ante lectulum eius, stantibus his, qui secum
aduenerant, comitibus et interrogantibus de statu eius,
quem languentem uisitare uenerant, dixit, quod anima
eius et sine ullo dolore et cum magno lucis splendore
esset egressura de corpore: sed et tertium exinde diem,
quo esset moriturus, insinuauit. Quod ita utrumque, ut
ex uisione didicit, completum est. Nam die dehinc tertio
completa hora nona, subito quasi leuiter obdormienS, sine
ullo sensu doloris emisit spiritum.

Cuius corpori tumulando praeparauerant sarcofagum
lapideum: sed cum huic corpus inponere coepissent, in-
uenerunt hoc mensura palmi longius esse sarcofago. Do·
lantes ergo lapidem in quantum ualehant, addiderunt
longitudini sarcofagi quasi duorum mensuram digitorum.

