1111. 13. 187

ξ’ datum, et in eo fratres V siue VI, in humili et paupere
’ uita domino famulantes, Sed prouincialium nullus eorum
ἶ uel uitam aemulari uel praedicationem curabat audire.
' Euangelizans autem genti episcopus Vilfrid, non
, solum eam ab erumna perpetuae damnationis, uerum et
; a clade infanda temporalis interitus eripuit. Siquidem
tribus annis ante aduentum eius in prouinciam, nulla illis
in locis pluuia ceciderat, unde et fames acerbissima ple-
bem inuadens impia nece prostrauit. Denique ferunt,
quia saepe XL simulant L homines inedia macerati pro-
cederent ad praecipitium aliquod siue ripam maris, et
iunctis misere manibus, pariter omnes aut ruina perituri
aut fluctibus obsorbendi deciderent. Verum ipso die,
quo baptisma fidei gens suscepit illa, descendit pluuia
serena, sed copiosa, refloruit terra, rediit uiridantibus
, aruis annus laetus et frugifer. Sisque abiecta prisea
superstitione, exsufflata idolatria, cor omnium et caro
omnium exultauerunt in deum uiuum: intellegentes eum,
qui uerus est deus, et interioribus se bonis et exterioribus
caelesti gratia ditasse. Nam et antistes cum uenisset in
prouinciam tantamque ibi famis poenam uideret, docuit
eos piscando uictum quaerere. Namque mare et flumina
eorum piscibus abundabant3 sed piscandi peritia genti
. nulla nisi ad anguilas tantum inerat. Collectis ergo
undecumque retibus anguilaribus, homines antistitis mi·
serunt in mare, et diuina se iuuante gratia mox cepere
pisces diuersi generis CCC. Quibus trifariam diuisis, O
pauperibus dederunt, centum his, a quibus retia accepe-
runt, centum in suos usus habebant. Quo beneficio mul-
tum antistes cor omnium in suum conuertit amorem, et
libentius eo praedicante caelestia sperare coeperunt, cuius
ministerio temporalia bona sumserunt.

Quo tempore rex Aedilualch donauit reuerentissimo
antistiti vilfrido terram LXXXVII familiarum, ubi suos
homines, qui exules uagabantur, recipere posset, uocabulo
Selaeseu, quod dicitur Latine insula uituli marini. Est
enim locus ille undique mari circumdatus praeter ab oc·
cidente, unde habet ingressum amplitudinis quasi iactus
fundae: qualis locus a Latinis paeninsula, a Graecis solet
cherronesos uocari. Hunc ergo locum cum accepisset

