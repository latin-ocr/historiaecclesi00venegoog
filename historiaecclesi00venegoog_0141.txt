111. 16—17. · 129

conatus est: discissisque uiculis, quos· in uicinia urbis in-
uenit, aduexit illo plurimam congeriem trabium, tignorum,
parietum uirgeorum et tecti fenei, et his urbem in magna
altitudine circumdedit a parte, quae terrae est contigua:
et dum uentum oportunum cerneret, inlato igne combu-
rere urbem nisus est. Quo tempore reuerentissimus an-
tistes Aidan in insula Farne, quae duobus ferme milibus
passuum ab urbe procul abest, morabatur. Illo enim
saepius secretae orationis et silentii causa secedere con-
suerat3 denique usque hodie locum sedis illius solitariae
in eadem insula solent ostendere. Qui cum uentis feren-
tibus globos ignis ac fumum supra muros urbis exaltari
conspiceret, fertur eleuatis ad caelum oculis manibusque
cum lacrimis dixisse: ‘Vide, domine, quanta. mala facit
Panda! Quo dicto statim mutati ab urbe uenti in eOS,
qui accenderant, flammarum incendia retorserunt, ita ut
aliquot laesi, omnes territi inpugnare ultra urbem cessa-
rent, quam diuinitus iuuari cognouerant.

17.

vt apposta ecclesiae, cui idem adcumbens obierat, ardente
cetera domo, flammis absumi nequiuerit 3 et (le interna uita
eius-

Hunc cum dies mortis egredi e corpore cogeret,
completis annis episcopatus sui XVI, < erat > in uilla
regia non longe ab urbe, de qua praefati sumus. In hac
enim habens ecclesiam et cubiculum saepius ibidem di-
uerti ac manere atque inde ad praedicandum circum-
quaque exire consueuerat3 quod ipsum et in aliis uillis
regis facere solebat, utpote nil propriae possessionis, ex·
cepta ecclesia sua et adiacentibus agellis habens, Te·
tenderunt ergo ei aegrotanti tentorium ad occidentalem
ecclesiae partem, ita ut ipsum tentorium parieti haereret
ecclesiae. Vnde factum est, ut adclinis· destinae, quae
extrinsecus ecclesiae pro munimine erat adposita, spiritum
uitae exhalaret ultimum. Obiit autem septimo decimo
episcopatus sui anno, pridie Kalendarum Septembrium.

Cuius corpus mox inde translatum ad insulam Lindisfar-
Baedae hist. 6661. 9

