2 Praes.

gesta fuere, uel monimentis litterarum uel seniorum tra-
ditione cognouerat: et ea mihi de his, quae memoria
digna uidebantur, per religiosum Lundoniensis ecclesiae
presbyterum N othelmum siue litteris mandata siue ipsius
Nothelmi uiua uoce referenda, transmisit. Qui uidelicet
Nothelmus postea Romam ueniens nonnullas ibi beati
Gregorii papae simul et aliorum pontificum epistulae,
perscrutato eiusdem sanctae ecclesiae Romanae scrinio
permissu eius, qui nunc ipsi ecclesiae praeest Gregorii
pontificis, inuenit, reuersusque nobis nostrae historiae m-
serendas cum consilio praefati Albini reuerentissimi patris
adtulit. A principio itaque uoluminis huius usque ad
tempus, quo gens Anglorum fidem Christi percepit, ex
priorum maxime scriptis hinc inde collectis ea, quae pro-
meremus, didicimus. Exinde autem usque ad tempora
praesentia, quae in ecclesia Cantuariorum per discipulos
beati papae Gregorii siue successores eorum 1161 sub qui·
bus regibus gesta sint, memorati abbatis Albini industria
Nothelm0‚ ut diximus, perferente cognouimus. Qui etiam
prouinciae Orientalium simul et Occidentalium Saxonum
nec non et Orientalium Anglorum atque N ordanhymbro-
rum, a quibus praesulibus uel quorum tempore regum
gratiam euangelii perceperint, nonnulla mihi ex parte
prodiderunt. Denique hortatu praecipue ipsius Albini,
ut hoc opus aggredi auderem, prouocatus sum. Sed et
Danihel reuerentissimus Occidentalium Saxonum episco-
puS, qui nunc usque superest, nonnulla mihi de historia
ecclesiastica prouinciae ipsius simul et proxima illi Au-
stralium Saxonum nec non et Vectae insulae litteris man-
data declarauit. Qualiter uero per ministerium Ceddi et
Ceadda religiosorum Christi sacerdotum uel prouincia
Merciorum ad fidem Christi, quam non nouerat, peruenerit,
uel prouincia Orientalium Saxonum fidem, quam olim ex-
sufflauerat, recuperauerit‚ qualis etiam ipsorum patrum
uita uel obitus extiterit, diligenter a fratribus monasterii,
quod ab ipsis conditum Laestingaeu cognominatur, agno-
uimus. Porro in prouincia Orientalium Anglorum, quae
fuerint gesta ecclesiastica, partim ex scriptis uel traditione
priorum, partim reuerentissimi abbatis Esi relatione· com-
perimus, At uero in prouincia Lindissi, quae sint gesta

 

