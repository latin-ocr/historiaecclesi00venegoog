180 ’ 1111. 9.

ceritate deo seruire satagebat, et adiutrix disciplinae re·
gularis eidem matri existere, minores docendo uel casti-
gando curabat. Cuius ut uirtus iuxta apostolum in in-
firmitate perficeretur, tacta est repente grauissimo cor-
poris omorb0, et per annos VIIII pia redemtoris nostri
prouisione multum fatigata. uidelicet ut, quicquid in ea
uitii sordidantis inter uirtutes per ignorantiam uel incuriam
resedisset, totum hoc caminus diutinae tribulationis ex-
coqueret. Haec ergo quadam nocte incipiente crepusculo,
egressa de cubiculo, quo manebat, uidit manifeste quasi
corpus hominis, quod esset sole cla'rius, sindone inuolutum
in sublime ferri, elatum uidelicet de domo, in qua sorores
pausare solebant. Cumque diligentius intueretur, quo
trahente leuaretur sursum haec , quam contemplabatur
species corporis gloriosi, uidit, quod quasi funibus auro
clarioribus in superna tolleretur, donec caelis patentibus
introducta amplius ab illa uideri non potuit. Nec dubium
remansit cogitanti de uisione, quin aliquis de illa con—
gregatione citius esset moriturus, cuius anima per bona,
quae fecisset, opera quasi ‘per funes aureos leuanda esset
ad caelos. quod re uera ita contigit. Nam non multis
interpositis diebus, deo dilecta mater congregationis ipsius,
ergastulo carnis educta est3 cuius talem fuisse constat
uitam, ut neme, qui eam nouerit, dubitare debeat, quin
ei exeunti de hac uita caelestis patriae patuerit ingressae.

In eodem quo ue monasterio quaedam erat femina
sanctimonialis et adl saeculi huius dignitatem nobilis et
in amore futuri saeculi nobilior. quae ita multis iam
annis omni corporis fuerat officio destituta, ut ne unum
quidem mouere ipsa membrum ualeret. Haec ubi corpus
abbatissae uenerabilis in ecclesiam delatum, donec sepul-
turae daretur, cognouit, postulauit se illo adferri et in
modum orantium ad illud adclinari. Quod dum fieret,
quasi uiuentem adlocuta, rogauit, ut apud misericordiam
pii conditoris impetraret se a tantis tamque diutinis cru-
ciatibus absolui. Nec multo tardius exaudita est. nam
post dies duodecim et ipsa educta ex carne temporales
adflictiones aeterna mercide mutauit.

Cum uero praefata Christi famula Torctgyd tres
adhuc annos post obitum dominae in hac uita teneretur,

