IIII. 19. , 197

regis Ecgfridi, positum in 1000, quem coludi urbem no·
minant, accepto uelamine sanctimonialis habitus a prae-
fato antistite vilfrido. Post annum uero ipsa facta est
abbatissa in regione, quae uocatur Elge3 ubi constructo
monasterio uirginum dee deuotarum perplurium mater
uirgo, et exemplis uitae caelestis esse coepit et monitis:
De qua ferunt, quia, ex quo monasterium petiit, num-
quam lineis, sed solum laneis uestimentis uti uoluerit:
raroque in calidis balneis, praeter inminentibus sollemnis
maioribus, uerbi gratia paschae, pentecostes, epiphaniae,
lauari uoluerit3 et tunc nouissima omnium, lotis prius
suo suarumque ministrarum obsequio ceteris, quae ibi
essent, famulis Christi3 raro praeter maiora sollemnia
uel artiorem necessitatem plus quam semel per diem
manducauerit: semper, sinon infirmitas grauior prohibu-
isset, ex tempore matutinae synaxeos, usque ad ortum
diei, in ecclesia precibus intenta perstiterit. Sunt etiam,
qui dicant, quia per prophetiae spiritum et pestilentiam,
qua ipsa esset moritura, praedixerit, et numerum quoque
eorum, qui de suo monasterio hac essent de mundo ra·
piendi, palam cunctis praesentibus intimauerit. Rapta
est autem ad dominum in medio suorum post annos VII,
ex quo abbatissae gradum susceperat: et aeque, ut ipsa Χ
iusserat, non alibi quam in medio eorum, iuxta ordinem,
quo transierat, ligneo in locello sepulta.

Oui successit in ministerium abbatissae soror eius
Sexburg, quam habuerat in coniugem Earconberct rex
Cantuariorum. Et cum sedecim annis esset sepulta, pla-
cuit eidem abbatissae leuari ossa eius, etin locello nouo
posita in ecclesiam transferri3 iussitque quosdam e fra-
tribus quaerere lapidem, de quo locellum in hoc facere
possent: qui ascensa naui, ipsa enim regio Elge undique
est aquis ac paludibus circumdata neque lapides maiores
habet, uenerunt ad ciuitatulam quandam desolatam, non
procul inde sitam, quae lingua Anglorum Grantacaestir
uocatur: et mox inuenerunt iuxta muros ciuitatis locellum
de marmore albo pulcherrime factum, operculo quoque
similis lapidis aptissime tectum. Vnde intellegentes a
domino suum iter esse prosperatum, gratias agentes ret-
tulerunt ad monasterium. · ·

