111. 29. ¹ 159

catholicos per omnem Brittaniam ecclesiis Anglorum or-
dinare posset antistites.

Verum Vighard Romam perueniens ‚ priusquam
consecrari in episcopatum posset, morte praereptus est,
et huiusmodi litterae regi Osuio Brittaniam remissae sunt:

‘Domino excellenti filio Osuio regi Saxonum Vita·
lianus episcopus, seruus seruorum dei.

Desiderabiles litteras excellentiae uestrae suscepimus:
quas relegentes cognouimus eius piissimam deuotionem
feruentissimumque amorem, quem habet propter beatam
uitam3 et quia dextera domini protegente ad ueram et
apostolicam fidem sit conuersus , sperans, sicut in sua
gente regnat, ita et cum Christo de futuro conregnare.
Benedicta igitur gens, quae talem sapientissimum et dei
cultorem promeruit habere regem: quia non solum ipse
dei cultor extitit, sed etiam omnes subiectos suos medi·
tatur die ac nocte ad fidem catholicam atque apostolicam
pro suae animae redemtione conuerti. ,Quis enim audiens
haec suauia non laetetur? Quis non exultet et gaudeat
in his piis operibus? Quia et gens uestra Christo omni-
potenti deo credidit secundum diuinorum prophetarum
uoces, sicut scriptum est in Isaia (11, 10): „In die illa
radix Iesse, qui stat in signum populorum, ipsum gentes
deprecabuntur.“ Et iterum (49, 1): „Audite insulae, ad-
tendite populi de longe.“ Et post paululum (49, 6):
„Parum“ inquit „est‚ ut mihi sis seruus ad suscitandas
tribus Iacob et faeces Israel conuertendas. Dedi te in
lucem gentium, ut sis salus mea usque ad extrimum
terrae.“ Et rursum (49, 7): Reges uidebunt et con-
surgent principes et adorabuntss‘ Et post possillum (49,
8--9): „Dedi te in foedus populi , ut suscitares terram
et possideres hereditates dissipatas et diceres his, qui
uincti sunt: ‘Exite' et his, qui in tenebris: ‘Reuelamini.'“
Et rursum (42, 6—7): „Ego dominus uocaui te in iustitia
et adprehendi manum tuam et seruaui et dedi te in
foedus populi, in lucem gentium, ut aperires oculos cae-
corum et. educeres de conclusione uinctum, de domo
carceris sedentes in tenebris.“ Ecce, excellentissime fili,
quam luce clarius est, non solum de uobis, sed etiam de
omnibus prophetatum gentibus, quod sint crediturae in

