46 1. 27.

potest. Non enim de adulterio siue fornicatione, sed de
legitimo coniugio natus fuerat, qui dicebat (Psalm. 50, 7):
‘Ecce enim in iniquitatibus conceptus sum, et in peccatis
concepit me mater mea..² Qui enim in iniquitatibus con-
ceptum se nouerat, a delicto se natum gemebat: quia
portat in ramo humorem uitii, quem traxit ex radice.
In quibus tamen uerbis non admixtionem coniugum ini-
quitatem nominat, sed ipsam uidelicet uoluptatem ad-
mixtionis. Sunt etenim multa, quae licita probantur esse
ac legitima, et tamen in eorum actu aliquatenus foedamur3
sicut saepe irascendo culpas insequimur et tranquillitatem in
nobis ‘animi perturbamus: et cum rectum sit, quod agitur,
non est tamen adprobabile, quod in eo animus pertur-
batur. Contra uitia quippe delinquentium iratus fuerat,
qui. dicebat (Psalm. 6, 8): ‘Turbatus est prae ira oculus
meus.' Quia enim non ualet nisi tranquilla mens in con-
templationis se lucem suspendere, in ira suum oculum
turbatum dolebat: quia, dum male acta deorsum insequi-
tur, confundi atque turbari a summorum contemplatione
cogebatur. Et laudabilis ergo est ira contra uitium, et
tamen molesta, qua turbatum se aliquem reatum incurrisse
aestimabat. Oportet itaque legitimam carnis copulam,
ut causa prolis sit, non uoluptatis3 et carnis commixtio
creandorum liberorum sit gratia, non satisfactio uitiorum.
Siquis uero suam coniugem non cupidine uoluptatis raptae,
sed solummodo creandorum liberorum gratia utitur, istc
profecto siue de ingressu ecclesiae seu de sumendo do-
minici corporis sanguinisque mysterio , suo est iudicio
relinquendus3 quia a nobis prohiberi non debet accipere,
qui in igne positus nescit ardere. Cum uero non amor
ortandi sobolis, sed uoluptas dominatur in opere commix-
tionis, habent coniuges etiam de sua commixtione, quod
defleant. Hoc enim eis concedit sancta praedicatiO, et
tamen de ipsa concessione metu animum concutit. Nam
cum Paulus apostolus diceret (Ι. Cor. 7, 9): ‘Qui se con-
tinere non potest, habeat uxorem suam,' statim subiungere
curauit (6): ‘Hoc autem dico secundum indulgentiam,
non secundum imperium! Non enim indulgetur, quod
licet, quia iustum est. Quod igitur indulgere dixit, cul-
pam esse demonstrauit.

 

 

