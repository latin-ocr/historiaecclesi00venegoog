I. 30-31. 53

debeat dispensare. Deus te incolumem custodiat, dile·
ctissime fili.

Data die XV. Kalendarum ..... , imperante do-
mino nostro Mauricio Tiberio piissimo Augusto anno
decimo ncnc, post consulatum eiusdem domini anno
decimo octau0, indictione quarta.'

31.

vt Augustinum per litterari, ne ‹le uirtutibus suis gloriaretur,
hortatus sit.

Quo in tempore misit etiam Augustino epistulam

super miraculis, quae per eum facta esse cognouerat, in .

qua eum, ne per illorum copiam periculum elationis in-
curreret, his uerbis hortatur:

‘Sci0, frater carissime, quia omnipotens deus per
dilectionem tuam in gentem, quam eligi uoluit, magna
miracula ostendit: unde necesse est, ut de eodem don-o
caelesti et timendo gaudeas et gaudendo pertimescas
Gaudeas uidelicet, quia Anglorum animae per exteriora
miracula ad interiorem gratiam pertrahuntur: pertimescas
uero, ne inter signa, quae fiunt, infirmus animus in sui
praesumtione se eleuet, et unde foras in honorem tollitur,
inde per inanem gloriam intus cadat. Meminisse etenim
debemus, quia discipuli cum gaudio a praedicatione re·
deuntes, dum caelesti magistro dicerent (eu. Luc. 10, 17):
‘Domine, in nomine tuo etiam daemonia nobis subiecta
sunt', protinus audierunt (eu. Luc. 10, 20): ‘Nolite gaudere
super hoc, sed potius gaudete, quia nomina uestra scripta
sunt in caelo’. In priuata enim et temporali laetitia
mentem posuerant, qui de miraculis gaudebant3 sed de
priuata ad communem, de temporali ad aeternam laeti-
tiam reuocantur, quibus dicitur: ‘In hoc gaudete, quia
nomina uestra scripta sunt in caelo’. Non enim omnes
electi miracula faciunt, sed tamen eorum nomina omnium
in caelo tenentur adscripta. Veritatis etenim discipulis
esse gaudium non debet, nisi de eo bono, quod commune
Eum omnibus habent, et in quo fidem laetitiae non

abent.

