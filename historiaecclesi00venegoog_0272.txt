262 V. 19. 5

peruenissent, Vilfrid a Dalfino ciuitatis episcopo ibi re-
tentus est, Benedictus coeptum iter nauiter Romam usque
compleuit. Delectabatur enim antistes prudentia uerbo·
rum iuuenis, gratia uenusti uultus, alacritate actionis et
constantia ac maturitate cogitationis: unde et omnia, quae
necesse habebat, abundanter ipsi cum sociis suis, quam-
diu secum erant, donabat: et insuper offerebat, ut, si
uellet, partem Galliarum non minimam illi regendam
committeret ac filiam fratris sui uirginem illi coniugem
daret eumque ipse loco adoptiui semper haberet. At ille
gratias agens pietati, quam erga eum, cum esset pere-
grinus, habere dignaretur, respondit propositum se magis
alterius conuersationis habere atque ideo, patria relicta,
Romam iter agere coepisse.

Quibus auditis antistes misit eum Romam, dato duce
itineris et cunctis simul, quae necessitas poscebat itineris„
largiter subministratis3 obsecrans sedule, ut, cum patriam
reuerteretur, per se iter facere meminisset. Veniens uero
Romam, et orationibus ac meditationi rerum ecclesiasti-
carum, ut animo proposuerat, cotidiana mancipatus in-
stantia, peruenit ad amicitiam uiri doctissimi ac sanctis-
simi, Bonifatii uidelicet archidiaconi, qui etiam consiliarius
erat apostolici papae3 cuius magisterio quattuor euange-
liorum libros ex ordine didicit, computum paschae ratio-
nabilem et alia multa, quae in patria nequiuerat, eccle-
siasticis disciplinis accommoda, eodem magistro tradente
percepit3 et cum menses aliquot ibi studiis occupatus
felicibus exegisset, rediit ad Dalfinum in Galliam, et tres
annos apud eum commoratus attonsus est ab eo et in
tanto habitus amore, ut heredem sibi illum facere cogi-
tasset. Sed ne hoc fieri posset, antistes crudeli morte
praereptus est, et Vilfrid ad suae potius, hoc est Anglo-
rum, gentis episcopatum reseruatus. Namque Baldhild
regina missis militibus episcopum iussit interfici; quem
ad locum quidem, quo decollandus erat, secutus est Vil-
frid clericus illius desiderans cum ec, tametsi ipso multum
prohibente, pariter occumbere. Sed hunc ubi peregrinum
atque oriundum de natione Anglorum cognouere carnificeS,

pepeigzere illi neque eum trucidare cum suo uoluere
ponti ce.

