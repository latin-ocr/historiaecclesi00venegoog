1111. 22. 203

fuisset, proderet. Quod dum ille faceret, ministrum se
regis fuisse manifestans, respondit: ‘Et ego per singula
tua responsa cognoueram, quia rusticus non eras, et nunc
dignus quidem es morte, quia omnes fratres et cognati
mei in illa sunt pugna interemti3 nec te tamen occidam,
ne fidem mei promissi praeuaricer.'

Vt ergo conualuit , uendidit eum Lundoniam Freso
cuidam3 sed nec ab illo, cum illuc duceretur, ullatenus
potuit alligari. Verum cum alia atque alia uinculorum
ei genera hostes inponerent3 cumque uidisset, qui emerat,
uinculis eum non potuisse cohiberi, donauit ei facultatem
sese redimendi, si posset. A tertia autem hora, quando
missae fieri solebant, saepissime uincula soluebantur. At
ille dato iure iurando, ut rediret uel ecuniam illi pro
se mitteret, uenit Cantiam ad regem fflotherh qui erat
filius sororis Aedilthrydae reginae, de qua supra dictum
est, quia et ipse quondam eiusdem reginae minister fue·
rat: petiitque et accepit ab eo pretium suae redemtionis,
ac suo domino pro se, ut promiserat, misit.

Qui post haec patriam reuersus atque ad suum
fratrem perueniens replicauit ex ordine cuncta, quae
sibi aduersa ‚ quaeue in aduersis solacia prouenissent:
cognouitque‚ referente illo , illis maxime temporibus sua
fuisse uincula soluta, quibus pro se missarum fuerant
celebrata sollemnia. Sed et alia, quae periclitanti ei
commoda contigissent et prospera, per intercessionem
fraternam et oblationem hostiae salutaris caelitus sibi
fuisse donata intellexit. Multique haec a praefato uiro
audientes accensi sunt in fide ac deuotione pietatis ad
orandum, uel ad elimosynas faciendas uel ad offerendas
deo uictimas sacrae oblationis, pro ereptione suorum, qui
de saeculo migrauerant: intellexerunt enim, quia sacrifi-
cium salutare ad redemtionem ualeret et animae et cor-
poris sempiternam.

Hanc mihi historiam etiam quidam eorum , qui ab
ipso uiro, in quo facta est, audiere, narrarunt: unde eam,
quia liquido comperi, indubitanter historiae nostrae eccle-
siasticae inserendam credidi.

