12 L 6-7.

exercitu electus annis XX fuit, Maximianumque cogno-
mento Herculium socium creauit imperii. Quorum tempore
Carausius quidam, genere quidem infimus, sed consilio
et manu promptus, cum ad obseruanda Oceani litora, quae
tunc Franci et Saxones infestabant, positus plus in per-
niciem quam in prouectum reipublicae ageret, ereptam
praedonibus praedam nulla ex parte restituendo dominis,
sed sibi soli uindicand03 accendens suspicionem, quia
ipsos quoque hostes ad incursandos fines artifici negle-
gentia permitteret: quam ob rem a Maximiano iussus
occidi purpuram sumsit ac Brittanias occupauit3 quibus
sibi per VII annos fortissime uindicatis ac retentis, tan·-
dem fraude Allecti socii sui interfectus est. Allectus
postea ereptam Carausio insulam per triennium tenuit:
quem Asclepiodotus praefectus praetorio oppressit Brit-
taniamque post X annos recepit.

Interea Diocletianus in Oriente, Maximianus Hercu-
lius in Occidente uastari ecclesias ‚ affligi interficique
Christianos decimo post Neronem loco praeceperunt: quae
persecutio omnibus fere ante actis diuturnior atque im·
manior fuit3 nam per X annos incendiis ecclesiarum,
proscriptionibus innocentum, caedibus martyrum incessa-
biliter acta est. Denique etiam Brittaniam tum plurima
confessionis deo deuotae gloria sublimauit.

7.*

Passio sancti Albani et sociorum eius, qui codem tempore
pro domino sangumem fuderunt.

Siquidem in ea passus est sanctus Albanus, de quo
presbyter Fortunatus in Laude uirginum, cum beatorum
martyrum, qui de toto orbe ad dominum uenirent, · men·

tionem faceret, ait (Carm. VIII. 3,155):

Albanum egregium fecunda Britania profert.

Qui uidelicet Albanus paganus adhuc, cum perfido·
rum principum mandata aduersum Christianos saeuirent,
clericum quendam persecutores fugientem hospitio re-
cepit: quem dum orationibus continuis ac uigiliis die
noctuque studere conspiceret, subito diuina gratia respectus
exemplum fidei ac pietatis illius coepit aemulari, ac salu-

