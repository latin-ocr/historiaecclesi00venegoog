‘V. 23. 283

mane orientem3 altera uespere sequebatur occidentem,
quasi orienti simul et occidenti dirae cladis praesagae:
uel certe una diei, altera noctis praecurrebat exortum,
ut utroque tempore mala mortalibus imminere signarent.
Portabant autem facem ignis· contra Aquilonem, quasi
ad accendendum adclinem: apparebantque mense Ianuario
et duabus ferme septimanis permanebant. Quo tempore
grauissima Sarracenorum lues Gallias misera clade
uastabat, et ipsi non multo post in eadem prouincia
dignas suae perfidiae poenas luebant. Quo anno sanctus
uir domini Ecgberct, ut supra commemorauimus, ipso
die paschae migrauit ad dominum: et mox, peracto
pascha, hoc est septima Iduum Maiarum die, Osric rex
N ordanhymbrorum uita decessit, cum ipse regni, quod
XI annis gubernabat, successorem fore Ceoluulfum de-
creuisset, fratrem illius, qui ante se regnauerat, Coenredi
regie, cuius regni et principia et processus tot ac tantis
redundauere rerum aduersantium motibuS, ut, quid de
his scribi debeat quemue habitura sint finem singula, nec-
dum sciri ualeat.

Anno dominicae incarnationis DCC⁰ XXX1⁰ Beret-
uald archiepiscopus longa consumtus aetate defunctus
est die Iduum Ianuariarum; qui sedit annos XXXVII,
menses VI, dies XIIII3 pro quo anno eodem factus est
archiepiscopus uocabulo Tatuini de prouincia Merciorum,
cum fuisset presbyter in monasteriO, quod uocatur Brin-
dun. Consecratus est autem in Doruuerni ciuitate a uiris
uenerabilibus Danihele Ventano et Ingualdo Lundoniensi
et Alduino Lyccitfeldensi et Alduulfo Hrofensi antistitibus,
die decima Iunii mensis, dominica3 uir religione et pru-
dentia insignis, sacris quoque litteris nobiliter instructus,

Itaque «in praesenti ecclesiis cantuariorum Tatuini
et Alduulf episcopi praesunt. Porro prouinciae Orien-
talium Saxonum Inguald episcopus; prouinciae Orientalium
Anglorum Aldberct et Hadulac episcopi3 prouinciae Oc·
cidentalium Saxonum Danihel et Fortheri episcopi3 pro-
uinciae Merciorum Alduini episcopus3 et eis populis, qui
ultra amnem Sabrinam ad occidentem habitant, Valchstod
episcopus3 prouinciae Huicciorum Vilfrid episcopus3 provin-
ciae Lindisfarorum Cyniberct episcopus praeest. Episcopatus

