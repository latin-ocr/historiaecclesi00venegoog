1111. 24. Α 211

praeueniente corporea> infirmitate presus est, adeo tamen ’
moderate, ut et loqui toto eo tempore posset et ingredi.
Erat autem in proximo casa, in qua infirmiores et qui
prope morituri esse uidebantur, induci solebant. Rogauit
ergo ministrum suum uespere incumbente, nocte qua de
saeculo erat exiturus, ut in ea sibi locum quiescendi
praepararet: qui miratuS, cur hoc rogaret, qui nequa-
quam adhuc moriturus esse uidebatur, fecit tamen, quod
dixerat, Cumque ibidem positi uicissim aliqua gaudente
anim0, una cum eis, qui ibidem ante inerant, loquerentur
ac iocarentur et iam mediae noctis tempus esset tran-
scensum, interrogauit, si eucharistiam intus haberent.
Respondebam: ‘Quid opus est eucharistia? neque enim
mori adhuc habeS, qui tam hilariter nobiscum uelut sospes
loqueris'. Rursus ille: ‘Et tamen' ait ‘afferte mihi eucha-
ristiam'. Qua accepta in manu, interrogauit, si omnes
placidum erga se animum et sine querela controuersiae
ac rancoris haberent. Respondebant omnes placidissimam
se mentem ad illum et ab omni ira remotam habere,
eumque uicissim rogabant placidam erga ipsos mentem
habere. Qui confestim respondit: ‘Placidam ego mentem,
filioli, erga omnes dei famulos gero’. Sicque se caelesti
muniens uiatico uitae alterius ingressui parauit3 et inter-
rogauit, quam prope esset hora, qua fratres ad dicendas
domino laudes nocturnas excitari deberent. Responde·
bant: ‘Non longe est’. At ille: ‘Bene, ergo expectemus
horam illam'. Et signans se signo sanctae crucis recli-
nauit caput ad ceruical, modicumque obdormiens ita cum
silent-io uitam finiuit. Sicque factum est, ut, quomodo
simplici ac pura mente tranquillaque deuotione domino
seruierat‚ ita etiam tranquilla morte mundum relinquens
ad eius uisionem ueniret illaque lingua, quae tot salu-
taria uerba in laudem conditoris composuerat, ultima
quoque uerba in laudem ipsius, signando sese et spiritum
suum in manus eius commendando clauderet: qui etiam

praescius sui obitus extitisse ex his, quae narrauimus,
uidetur.

