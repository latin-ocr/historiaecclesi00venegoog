Ι. 12. 19

maris interiacentibus, quorum unus ab orientali mari,
alter ab occidentali, Brittaniae terras longe lateque in-
rumpit, quamuis ad se inuicem pertingere non possint.
Orientalis habet in medio sui urbem Giudi, occidentalis
supra se, hoc est ad dexteram sui, habet urbem Alcluith,
quod lingua eorum significat petram Oluith3 est enim
iuxta fluuium nominis illius.

Ob harum ergo infestationem gentium Brettones
legatos Romam cum epistulis mittentes lacrimosis preci-
bus auxilia flagitabant subiectionemque continuam, dum· κ
modo hostis imminens longius arceretur, promittebant.
Quibus mox legio destinatur armata, quae, ubi in insulam
aduecta et congressa est cum hostibus, magnam eorum
multitudinem sternens, ceteros sociorum finibus expulit:
eosque interim a dirissima depressione liberatos hortata
est instruere inter duo maria trans insulam murum, qui
arcendis hostibus posset esse praesidio: sicque domum
cum triumpho magno reuersa est. At insulani murum,
quem iussi fuerant, non tam lapidibus quam cespitibus
construentes, utpote nullum tanti operis artificem haben-
tes, ad nihil utilem statuunt. Fecerunt autem eum inter
duo freta uel sinus, de quibus diximus, maris, per milia
passuum plurima: ut, ubi aquarum munitio deerat, ibi
praesidio ualli fines suos ab hostium inruptione defen-
derent. Cuius operis ibidem facti , id est ualli latissimi
et altissimi, us ue hodie certissima uestigia cernere licet.
Incipit autem diuorum ferme milium spatio a monasterio
Aebercurnig ad occidentem in loc0, qui sermone Pictorum
Peanfahel‚ lingua autem Anglorum Penneltun appellatum,
et tenillens contra occidentem terminatur iuxta urbem
Alcluit .

Verum priores inimici, ut Romanum militem abisse
conspexerant, mox aduecti nauibus inrumpunt terminos
caeduntque omnia et quasi maturam segetem obuia quae-
que metunt, calcant, transeunt: unde rursum mittuntur
Romam legati, flebili uoce auxilium implorantes, ne peni-
tus misera patria deleretur, ne nomen Romanae prouin-
ciae, quod apud eos tam diu claruerat, exterarum gentium

l improbitate obrutum uilesceret. Rursum mittitur legio,
l quae inopinata tempore autumni adueniens magnas hostium

