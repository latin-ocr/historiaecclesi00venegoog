178 1111. 7—8.

illam, qua uiri tenebantur, inuasisset, et passim cotidie
raperentur ad dominum3 sollicita mater congregationiS,
qua hora etiam eam monasterii partem, qua ancillarum
dei caterua a uirorum erat secreta contubernio , eadem
plaga tangeret, crebrius in conuentu sororum perquirere
coepit, quo loci in monasterio corpora sua poni et cymi·
terium fieri uellent, curn eas eodem, quo ceteros exter·
minio raptari e mundo contingeret. Cumque nihil certi
responsi, tametsi saepius inquirenS, a sororibus accepisset,
accepit ipsa cum omnibus certissimum supernae proui-
sionis responsum. Cum enim nocte quadam expletis
matutinae laudis psalmodiis, egressae de oratorio famulae
Christi, ad sepulcra fratrum, qui eas ex hac luce prae·
cesserant, solitas domino laudes decantarent, ecce subito
lux emissa caelitus ueluti linteum magnum uenit super
omnes, tantoque eas stupore perculit, ut etiam canticum,
quod canebant, tremefactae intermitterent. Ipse autem
splendor emissae lucis, in cuius comparatione sol meri·
dianus uideri posset obscurus, non· multo post illo eleuatus
de 1000, in meridianam monasterii partem, hoc est ad
occidentem oratorii, secessit, ibique aliquandiu remoratus
et ea loca operiens, sic uidentibus cunctis ad caeli se
alta subduxit3 ut nulli esset dubium, quin ipsa lux, quae
animas famularum Christi esset ductura uel susceptura
in caeliS, etiam corporibus earum locum, in quo requie—
tura et diem resurrectionis essent exspectatura, monstraret.
Cuius radius lucis tantus extitit, ut quidam de fratribus
senior, qui ipsa hora in oratorio eorum cum alio iuniore
positus fuerat, referret mane, quod ingressi per rimas
ostiorum uel fenestrarum radii lucis, omnem diurni luminis
uiderentur superare fulgorem.

8.
Vtin eodem monasterio puerulus moriens uirginem, quae se

erat secutura, clamauerit3 utque alia «le corpore egressura,
iam particulam futurae lucis aspexerit.

Erat in eodem monasterio puer trium circiter non
amplius annorum, Aesica nomine, qui propter infantilem

 

