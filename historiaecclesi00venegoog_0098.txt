86 11. 11—12.

frequentatione succendat, ut profecto sacrae scripturae
testimonium per te expletum indubitanter perclareat
(I Cor. 7, 14): „Saluabitur uir infidelis per mulierem fide-
lem.“ Ad hoc enim misericordiam dominicae pietatis
consecuta es, ut fructum fidei creditorumque tibi bene-
ficiorum redemtori tuo multiplicem resignares, Quod
equidem suffragante praesidio benignitatis ipsius, ut ex-
plere ualeas, assiduis non desistimus precibus postulare.

His ergo praemissis, paternae uobis dilectionis ex-
hibentes officia, hortamur, ut nos reperta portitoris oc-
casione de his, quae per uos superna potentia mirabiliter
in conuersatione coniugis uestri summissaeque uobis
gentis dignatus fuerit operari, prosperis quantocius nuntiis
releuetis‚ quatenus sollicitudo nostra, quae de uestri
uestrorumque omnium animae salute optabilia desideranter
exspectat, uobis nuntiantibus releuetur‚ illustrationemque
diuinae propitiationis in uobis diffusam opulentius agno-
scentes, hilari confessione largitori omnium bonorum deo
et beato Petro apostolorum principi uberes merito gratias
exsoluamus. ·

Praeterea benedictionem protectoris uestri beati
Petri apostolorum principis uobis direximus, id est spe-
culum argenteum et pectinem eboreum inauratum: quod
petimu's, ut eo benignitatis animo gloria uestra suscipiat,
quo a nobis noscitur destinatum.'

12.

vt Aeduini per uisionem quondam sibi exuli ostensam slt
ad credendum prouocatus.

Haec quidem memoratus papa Bonifatius de salute Α
regis Aeduini ac gentis ipsius litteris agebat. Sed et Ε

oraculum caeleste, quod illi quondam exulanti apud Red-

ualdum regem Anglorum pietas diuina reuelare dignata ⁴

est, non minimum ad suscipienda uel intellegenda doctri-
nae monita salutaris sensum iuuit illius. Cum ergo ui-
deret Paulinus difficulter posse sublimitatem animi regalis

ad humilitatem uiae salutaris et suscipiendum mysterium

uiuificae crucis inclinari, ac pro salute illius simul et .

