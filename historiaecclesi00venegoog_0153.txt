ΠΙ. 22-23. 141

ciperent. Contemsit autem rex praeceptum, et rogatus
a comite intrauit epulaturus domum eius. Qui cum
abisset, obuiauit ei antistes. At rex intuens eum, mox
tremefactus desiluit equo ceciditque ante pedes eius,
ueniam reatus postulans. Nam et episcopus pariter de-
siluit: sederat enim et ipse in equo. Iratus autem tetigit
regem iacentem uirga, quam tenebat manu, et pontificali
auctoritate protestatus: ‘Dico tibi,' inquit ‘quia‘ noluisti te
continere a domu perditi et damnati illius, tu in ipsa
domu mori habes'. Sed credendum est, quia talis mors
uiri religiosi non solum talem culpam diluerit, sed etiam
meritum eius auxerit: quia nimirum ob causam pietatis,
quia propter obseruantiam mandatorum Christi contigit.

Successit autem Sigbercto in regnum Suidhelm filius
Sexbaldi, qui baptizatus est ab ipso Cedde in prouincia
Orientalium Anglorum, in uico regio, qui dicitur Reud-
laesham, id est mansio Rendili3 suscepitque eum ascen-
dentem de fonte sancto Aediluald rex ipsius gentis Orien-
talium Anglorum, frater Anna regis eorundem.

23.

Vt idem episcopus Geclcl locum monasterii construendi ab
oidilualdo rege accipiens orationibus ac ieiuniis domino
consecrauerit3 et «le obitu ipsius.

Solebat autem idem uir domini, cum apud Orientales
Saxones episcopatus officio fungeretur, saepius etiam
suam, id est Nordanhymbrorum, prouinciam exhortandi
gratia reuisere: quem cum Oidiliiald filius Osualdi regis,
qui in Derorum partibus regnum habebat, uirum sanctum
et sapientem probumque moribus uideret, postulauit[que]
eum possessionem terrae aliquam a se ad construendum
monasterium accipere, in quo ipse rex et frequentius ad
deprecandum dominum uerbumque audiendum aduenire
et defunctus sepeliri deberet Nam et se ipsum fideliter
credidit multum iuuari eorum orationibus cotidianis, qui
illo in loco domino seruirent. Habuerat autem idem rex
secum fratrem germanum eiusdem episcopi uocabulo an-
lin, uirum aeque deo deuotum, qui ipsi ac familiae 1psius

