266 v. 19.

ceteros ad horam egredi et ad Accan presbyterum ita
loqui exorsus est:

‘Visio mihi modo tremenda apparuit, quam te audire
ac silentio tegere uo10, donec sciam, quid de me fieri
uelit deus. Adstitit enim mihi quidam candido praeclarus
habitu dicens se Michaelem esse archangelum: „et ob hoc“
inquit „missus sum, ut te a morte reuocem: donauit enim
tibi dominus uitam per orationes ac lacrimas discipulorum
ac fratrum tuorum et per intercessionem beatae suae
genetricis semperque uirginis Mariae. Quapropter dico
tibi, quia modo quidem ab infirmitate hac sanaberis3 sed
paratus estc, quia post quadriennium reuertens uisitabo
te3 patriam uero perueniens maximam possessionum tua-
rum, quae tibi ablatae sunt, portionem recipies atque in
pace tranquilla uitam terminabis“'. Oonualuit igitur epi-
scopus cunctis gaudentibus ac deo gratias agentibus
coeptoque itinere Brittaniam uenit.

Lectis autem epistulis, quas ab apostolico papa ad-
uexerat, Berctuald archiepiscopus et Aedilred quondam
rex, tunc autem abbas, libentissime faueruntt. qui uide-
licet Aedilred accitum ad se Ooinredum, quem pro se
regem fecerat, amicum episcopo fieri petiit et impetrauit.
Sed Aldfrid Nordanhymbrorum rex eum suscipere con-
temsit nec longo tempore superfuit: unde factum est, ut,
regnante Osredi filio eiUS, mox synodo facta iuxta flu-
uium Nidd, post aliquantum utriusque partis conflictum,
tandem cunctis fauentibus in praesulatum sit suae receptus
ecclesiae. Sicque IIII anniS, id est usque ad diem obitus
sui, uitam duxit in pace. Defunctus est autem in mona·
sterio suo, quod habebat in prouincia Vndalum sub regi-
mine Oudualdi abbatis3 et ministerio fratrum perlatus in
primum suum monasterium, quod uocatur Inhrypum, po-
situs est in ecclesia beati apostoli Petri iuxta altare ad
Austrum, ut et supra docuimus3 et hoc de illo supra epi-
taphium scriptum:

Vilfridus hic magnus requiescit corpore praesul,
Hanc domino qui aulam ductus pietatis amore
Fecit, et eximio sacrauit nomine Petri,

Oui claues caeli Christus dedit arbiter orbis3
Atque auro ac Tyrio deuotus uestiit ostr0.

