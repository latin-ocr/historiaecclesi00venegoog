104 Ι 111. 1—2.

rarie obsedisset, erumpens subito cum suis omnibus in·

. paratum cum toto exercitu deleuit. Dein cum anno in·

tegro prouincias N ordanhymbrorum non ut rex uictor
possideret, sed quasi tyrannus saeuiens disperderet ac
tragica caede dilaceraret, tandem Eanfridum inconsulte
ad se cum XII lectis militibus postulandae pacis gratia
uenientem simili sorte damnauit. Infaustus ille annus et
omnibus bonis exosus usque hodie permanet, tam propter
apostasiam regum Anglorum, qua se fidei sacramentis
exuerant, quam propter uesanam Brettonici regis tyran-
nidem. Vnde cunctis placuit regum tempora computan-
tibus, ut ablata de medio regum perfidorum memoria,
idem annus sequentis regis, id est Osualdi uiri deo di·
lecti, regno adsignaretur: quo , post occisionem fratris
Eanfridi, superueniente cum paruo exercitu, sed fide
Christi munito, infandus Brettonum dux, cum inmensis
illis copiis, quibus nihil resistere posse iactabat, inter-
emtus est in loco, qui lingua Anglorum Denisesburna,
id est riuus Denisi, uocatur. ·

2.

vt ‹le ligno crucIS, quod idem rex contra barbaros pugna-
turus erexerat, Inter innumera sanitatum miracula, quidam
a dolentis brachii sit languore curatus.

Ostenditur autem usque hodie et in magna uene·
ratione habetur locus ille, ubi uenturus ad hanc pugnam
Osuald signum sanctae crucis erexit ac flexis genibus
dominum deprecatus est, ut in tanta rerum necessitate
suis cultoribus caelesti succurreret auxilio, Denique fer-
tur, quia facta citato opere cruce ac fouea praeparata,
in qua statui deberet, ipse fide feruens hanc arripuerit
ac foueae inposuerit atque utraque manu erectam tene-
ret, donec adgesto a militibus puluere terrae figeretur,
et hoc facto, elata in altum uoce cuncto exercitui pro-
clamauerit: ‘Flectamus omnes genua et dominum omni·
potentem uiuum ac uerum in commune deprecemur, ut
nos ab hoste superbo ac feroce sua miseratione defendat:
scit enim ipse, quia iusta pro salute gentis nostrae bella

