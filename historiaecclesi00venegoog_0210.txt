198 1111. 19.

Cumque corpus sacrae uirginis ac sponsae Christi
aperto sepulchro esset prolatum in lucem, ita incorruptum
inuentum est, ac si eodem die fuisset defuncta siue humo
condita3 sicut et praefatus antistes Vilfrid et multi alii,
qui nouere, testantur. Sed certiori notitia medicus Cyni-
frid, qui et morienti illi et eleuatae de tumolo adfuit:
qui referre erat solitus, quod illa infirmata habuerit tu·
morem maximum sub maxilla. ‘Iusseruntque me' inquit
‘incidere tumorem illum, ut efflueret noxius umor, qui
inerat: quod dum facerem, uidebatur illa per biduum
aliquanto leuius habere3 ita ut multi putarent, quia sanari
posset a languore. Tertia autem die rioribus adgrauata
doloribu5, et rapta confestim de mundb, dolorem omnem
ac mortem perpetua salute ac uita mutauit. Cumque
post tot annos eleuanda essent ossa de sepulchre, et ex-
tento desuper papilione, omnis congregatio, hinc fratrum
inde sororum, psallens circumstaret3 ipsa autem abbatissa
intus cum paucis ossa elatura et dilutura intrasset, re-
pente audiuimus abbatissam intus uoce clara proclamare:
„Sit gloria nomini domini“. Nec multo post clamauerunt
me, intus reserato ostio papilionis: uidique eleuatum de
tumulo et positum in lectulo cor us sacrae deo uirginis
quasi dormientis simile. Sed est iscooperto uultus indu-
ment0, monstrauerunt mihi etiam uulnus incisurae, quod
feceram, curatum3 ita ut mirum in modum pro aperto et
hiante uulnere, cum quo sepulta erat, tenuissima tunc
cicatricis uestigia parerent. Sed et linteamina omnia,
quibus inuolutum erat corpus, integra apparuerunt, et ita
noua, ut ipso die uiderentur castis eius membris esse
circumdata! Ferunt autem, quia, cum praefato tumore
ac dolore maxillae siue colli premeretur, multum delectata
sit hoc genere infirmitatis ac solita dicere: ‘Scio certissime,
quia merito in collo pondus languoris porto, in quo iu-
uenculam me memini superuacua monilium pondera por-
tare: et credo, quod ideo me superna pietas dolore colli
uoluit grauari, ut sic absoluar reatu superuacuae leuitatis3
dum mihi nunc pro auro et margaritis de collo rubor
tumoris ardorque promineat'. Contigit autem tactu in·
dumentorum eorundem et daemonia ab obsessis effugata
corporibus et infirmitates alias aliquoties esse curatas. Sed

