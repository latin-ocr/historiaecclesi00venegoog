76 11. 7.

scopus, sedem Doruuernensis ecclesiae tertius ab Augu-
stino suscepit. Iustus autem adhuc superstes Hrofensem
regebat ecclesiam. Qui, cum magna ecclesiam Anglorum
cura ac labore gubernarent, susceperunt scripta exhorta·
toria a pontifice Romanae et apostolicae sedis Bonifatio,
qui post Deusdedit ecclesiae praefuit, anno incarnationis
dominicae DC⁰XVIIII⁰. Erat autem Mellitus corporis
quidem infirmitate, id est podagra, grauatus, sed mentis
gressibus sanis, alacriter terrena quaeque transiliens at-
que ad caelestia semper amanda, petenda et quaerenda
peruolans. Erat carnis origine nobilis, sed culmine mentis
nobilior.
Denique, ut unum uirtutis eius, unde cetera intellegi
possint, testimonium referam, tempore quodam ciuitas
Doruuernensis per culpam incuriae igni correpta crebre-
scentibus coepit flammis consumi: quibus cum nullo aqua-
rum iniectu posset aliquis obsistere iamque ciuitatis esset
ars uastata non minima atque ad episcopium furens se
gamma dilataret, confidens episcopus in diuinum, ubi
humanum deerat, auxilium iussit se obuiam saeuientibus
et huc illucque uolantibus ignium globis efferri. Erat
autem eo loci, ubi flammarum impetus maxime incum-
’ bebat, martyrium beatorum IIII Coronatorum. Ibi per-
latus obsequentum manibus episcopus coepit orando peri-
culum infirmus abigere, quod firma fortium manus mul-
tum laborando nequiuerat. Nec mora, uentus, qui a me-
ridie flans urbi incendia sparserat, contra meridiem re-
flexus, primo uim sui furoris a laesione locorum, quae
contra erant, abstraxit, ac mox funditus quiescendo flam-
mis pariter sopitis atque exstinctis compescuit. Et quia
uir dei igne diuinae caritatis fortiter ardebat, quia tem-
pestates potestatum aeriarum a sua suorumque laesione
crebris orationibus uel exhortationibus repellere consue·
uerat, merito uentis flammisque mundialibus praeualere
et, ne sibi suisque nocerent, obtinere poterat.
Et hic ergo postquam annis quinque rexit ecclesiam
Aeodbaldo regnante migrauit ad caelos sepultusque est
cum patribus suis in saepe dicto monasterio et ecclesia

beatissimi apostolorum principis, anno ab incarnatione
domini DO⁰XXIIII⁰, die octauo Kalendarum Maiarum.

