 

111. 21—22. 139

succedente illi in episcopatum Trumheri uiro religioso
et monachica uita institutO, natione quidem Ang10, sed a

Scottis ordinato episcopo. Quod temporibus Vulfheri ⁴

regiS, de quo in sequentibus dicemus, factum est.

22.

vt orientales Saxones fldem, quam dudum abiecerant, sub
rege Sigbercto, praedicante Geddo, receperInt.

Eo tempore etiam Orientales Saxones fidem, quam
olim, expulso Mellito antistite, abiecerant, instantia regis
Osuiu receperunt. Erat enim rex eiusdem gentis Sig-
berct, qui post Sigberctum cognomento Paruum regnauit,
amicus eiusdem Osuiu regie, qui, eum frequenter ad eum
in prouinciam Nordanhymbrorum ueniret, solebat eum
hortari ad intellegendum deos esse non posse, qui homi-
num manibus facti essent3 dei creandi materiam lignum
uel lapidem esse non posse, quorum recisurae uel igni
absumerentur uel in uasa quaelibet humani usus forma-
rentur uel certe dispectui habita foras proicerentur et
pedibus conculcata in terram uerterentur. Deum potius
intellegendum maiestate incomprehensibilem, humanis ocu-
lis 1nuls1b11em , omnipotentem, aeternum, qui caelum et
terram et humanum genus· creasset, regeret, et iudiea-
turus esset orbem in aequitate; cuius sedes aeterna non
in uili et caduco metallo, sed in caelis esset credenda:
meritoque intellegendum, quia omnes, qui uoluntatem
eius, a quo creati. sunt, discerent et facerent, aeterna ab
illo praemia essent percepturi. Haec et huiusmodi multa
cum rex Osuiu regi Sigbercto amicali et quasi fraterno
consilio saepe inculcaret, tandem iuuante amicorum con-
sensu credidit et, facto cum suis consilio, cum exortatione,
fauentibus cunctis et adnuentibus fidei, baptizatus est cum
eis a Finano episcopo in uilla regia, cuius supra memi-
nimus, quae cognominatur Ad Murum. Est enim iuxta
murum, quo olim Romani Brittaniam insulam praecinxere,
XII milibus passuum a mari orientali secreta.

Igitur rex Sigberct aeterni regni iam ciuis effectae,
temporalis sui regni sedem petiit, postulans ab Osuiu

