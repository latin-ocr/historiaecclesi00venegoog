50 Ι. 28-29.

innocentem falsa opinio non affligat. Deus te incolumem
· custodiat, reuerentissime frater.

Data die X. Kalendarum Iuliarum , imperante do-
mino nostro Mauricio Tiberio piissimo Augusto anno
decimo nono, post consulatum eiusdem domini nostri anno
decimo octau0, indictione quarta.'

29.

vt idem Augustino pallium et epistulam et plures uerbi
ministros miserit.

Praeterea idem papa Gregorius Augustino episcopo,
quia suggesserat ei multam quidem ibi esse messem, sed
operarios paucos, misit cum praefatis legatariis suis plu-
res cooperatores ac uerbi ministros: in quibus primi et
praecipui erant Mellitus, Iustus, Paulinus, Rufinianus3 et
per eos generaliter uniuersa, quae ad cultum erant ac
ministerium ecclesiae necessaria, uasa uidelicet sacra et
uestimenta altarium, ornamenta quoque ecclesiarum, et
sacerdotalia uel clericalia indumenta, sanctorum etiam
apostolorum ac martyrum reliquias, nec non et codices
plurimos. Misit etiam litteras, in quibus significat se ei
pallium direxisse, simul et insinuat, qualiter episcopos in
Brittania constituere debuisset3 quarum litterarum iste
est textus:

‘Reuerentissimo et sanctissimo fratri Augustino co-
episcopo Gregorius seruus seruorum dei.

Cum certum sit pro omnipotente deo laborantibus
ineffabilia aeterni regni praemia reseruari3 nobis tamen
eis necesse est honorum beneficia tribuere, ut in spiri-
talis operis studio ex remuneratione ualeant multiplicius
insudare. Et quia noua Anglorum ecclesia ad omnipo-
tentis dei gratiam eodem domino largiente et te labo-
rante perducta est, usum tibi pallii in ea ad sola mis-
sarum sollemnia agenda concedimus: ita ut per loca sin-
gula XII episcopos ordines, qui tuae subiaceant dicioni,
quatenus Lundoniensis ciuitatis episcopus semper in po-
sterum a synodo propria debeat consecrari, atquc honoris

