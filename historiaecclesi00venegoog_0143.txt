111. 17—18. Ι 131

mendans: studium uidelicet pacis et caritatis, continentiae
et humilitatis3 animum irae et auaritiae uictorem, super·
biae simul et uanae gloriae contemtorem3 industriam
faciendi simul et docendi mandata caelestia, solertiam
lectionis et uigiliarum, auctoritatem sacerdote dignam,
redarguendi superbos ac potentes, pariter et infirmos
consolandi ac pauperes recreandi uel defendendi clemen-
tiam. Qui, ut breuiter multa comprehendam, quantum
ab eiS, qui illum nouere, didicimus, nil ex omnibus, quae
in euangelicis uel apostolicis siue propheticis litteris fa-
cienda cognouerat, praetermittere, sed cuncta pro suis
uiribus operibus explere curabat. Haec in praefato an·
tistite multum complector et amc, quia nimirum haec
deo placuisse non ambigo. Quod autem pascha non suo
tempore obseruabat, uel canonicum eius tempus ignorans
uel suae gentis auctoritate ne agnitum sequeretur de-
uictus, non adprobo nec laudo, In quo tamen hoc ad·
prob0, quia in celebratione sui paschae non aliud corde
tenebat, uenerabatur et praedicabat, quam quod nos, id '
est redemtionem ‘generis humani per passionem, resur-
rectionem, ascensionem in caelos mediatoris dei et homi-
num hominis Iesu Christi. Vnde et hanc non, ut qui·
dam falso opinantur, XIIII luna in qualibet feria cum
Iudaeis, sed die dominica semper agebat, a luna XIIII⁸
usque ad XX⁸¹¹³3 propter fidem uidelicet dominicae resur-
rectionis, quam una sabbati factam, propterque spem
nostrae resurrectionis, quam eadem una sabbati, quae
nunc dominica dies dicitur, ueraciter futuram cum sancta
ecclesia credebat.

18.
De uita uel morte religiosi regis sigbercti.

· His temporibus regno Orientalium Anglorum, post
Earpualdum Redualdi successorem, Sigberct frater eius
praefuit, homo bonus ac religiosus3 qui dudum in Gallia,
dum inimicitias Redualdi fugiens exularet, lauacrum ba-
ptismi percepit, et patriam reuersus, ubi regno potitus
est, mox ea, quae in Gallis bene disposita uidit, imitari

