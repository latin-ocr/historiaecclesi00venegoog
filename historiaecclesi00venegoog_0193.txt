IIII. 9-10. 181

in tantum ea, quam praediximus, infirmitate decocta est,
ut uix ossibus haereret3 et ad ultimum, cum tempus iam
resolutionis eius instaret, non solum membrorum cetero-
rum, sed et linguae motu caruit. Quod dum tribus diebus
et totidem noctibus ageretur, subito uisione spiritali re-
creata, os et oculos aperuit3 aspectansque in caelum, sic
ad eam, quam intuebatur, uisionem coepit loqui: ‘Gratus
mihi est multum aduentus tuus et bene uenisti'. Et hoc
dicto parumper reticuit, quasi responsum eius, quem uidebat
et cui loquebatur, exspectans. Rursumque quasi leuiter in-
dignata subiunxit: ‘Nequaquam hoc laeta ferre queo’. Rur-
sumque modicum silens tertio dixit: ‘Si nullatenus hodie
fieri potest, obsecr0, ne sit longum spatium in medio’. Dixit,
et, sicut antea, parum silens, ita sermonem conclusit: ‘Si
omnimodis ita definitum est neque hanc sententiam licet
inmutari, obsecro , ne amplius quam haec solummodo
proxima nox intersit'. Quibus dictis, interrogata a cir-
cumsedentibus, cum quo loqueretur: ‘Cum carissima' in·
quit ‘mea matre Aedilburge'. Ex quo intellexere, quod
ipsa ei tempus suae transmigrationis in proximum nun-
tiare uenisset. Nam et , ita ut rogabat, transacta una
die ac nocte, soluta carnis simul et infirmitatis uinculis
ad aeternae gaudia salutis intrauit.

10.

Vt ad cymiterium elusdem monasterii orans caeca lumen
receperit.

Successit autem Aedilburgi in officio abbatissae de-
uota deo famula nomine Hildilid, multisque annis, id est
usque ad ultimam senectutem, eidem monasterio stre-
nuissime, in obseruantia disciplinae regularis, et in earum,
quae ad communes usus pertinent, rerum prouidentia
praefuit. Oui· cum propter angustiam loci, in quo mona-
sterium constructum est, placuisset, ut ossa famulorum
famularumque Christi, quae ibidem fuerant tumulata,
tollerentur et transferrentur omnia in ecclesiam beatae
dei genetricis, unoque conderentur in loco: quoties ibi
claritas luminis caelestis, quanta saepe flagrantia mirandi

