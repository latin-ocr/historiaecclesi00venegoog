20 I. 12.

strages dedit eosque, qui euadere poterant, omnes trans
maria fugauit, qui prius anniuersarias praedas trans maria
nullo obsistente cogere solebant. Tum Romani denuntia-
uere Brettonibus non se ultra ob eorum defensionem tam
laboriosis expeditionibus posse fatigari: ipsos potius mo·
nent arma corripere et certandi cum hostibus studium
subire, qui non aliam ob causam, quam si ipsi inertia
soluerentur, eis possent esse fortiores. Quin etiam, quod
et hoc sociis, quos derelinquere cogebantur, aliquid com-
modi adlaturum putabant, murum a mari ad mare recto
tramite inter urbes, quae ibidem ob metum hostium factae
fuerant, ubi et Seuerus quondam uallum fecerat, firmo
de lapide conlocarunt: quem uidelicet murum hactenus
famosum atque conspicuum, sumtu publico priuatoque,
adiuncta secum ,Brittanorum manu, construebant, VIII
pedes latum et XII altum, recta ab oriente in occasum
linea, ut usque hodie intuentibus clarum est: quo mox
condito dant fortia segni populo monita, praebent insti-
tuendorum exemplaria armorum. Sed et in litore Oceani
ad meridiem, quo naues eorum habebantur, quia et inde
barbarorum inruptio timebatur, turres per interualla ad
prospectum maris collocant, et ualedicunt sociis tanquam
ultra non reuersuri.

Quibus ad sua remeantibus, cognita Scotti Pictique
reditus denegatione, redeunt confestim ipsi et solito confi-
dentiores facti omnem Aquilonalem extremamque insulae
partem pro indigenis ad murum usque capessunt. Sta-
tuitur ad haec in edito acies segnia, ubi trementi corde
stupida die noctuque marcebat. At contra non cessant
uncinata hostium tela: ignaui propugnatores miserrime
de muris tracti solo adlidebantur. Quid plura? relictis
ciuitatibus. ac muro fugiunt. Insequitur hostis, adcele-
rantur strages cunctis crudeliores prioribus. Sicut enim
agni a feriS, ita miseri ciues discerpuntur ab hostibus:
unde a mansionibus ac possessiunculis suis eiecti immi-
nens sibi famis periculum latrocinio ac rapacitate mutua
temperabant, augentes externas domesticis motibus cladeS‚
donec omnis regio totius cibi sustentaculO, excepto ue-
nandi solacio, uacuaretur.

 

