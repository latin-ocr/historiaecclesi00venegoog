112 111. 6.
6.

De religione acl'pletate miranda Osualdl regis.

 

Huius igitur antistitis doctrina rex Osuald cum ea, .

cui praeerat, gente Anglorum institutus, non solum in-
cognita progenitoribus suis regna caelorum sperare didi-
cit3 sed et regna terrarum plus quam ulli maiorum suo-
rum, ab eodem uno domino, qui fecit caelum et terram,
consecutus est. Denique omnes nationes et prouincias
Brittaniae, quae in 1111 linguaS, id est Brettonum, Pi-

ctorum, Scottorum et Anglorum, diuisa est, in dicione ⁴

accepit.

Quo regni culmine sublimatus, nihilominus, quod Α

mirum dictu est, pauperibus et peregrinis semper humi-
lis, benignus et largus fuit. Denique fertur, quia tem-
pore quodam, cum die sancto paschae cum praefato epi-
scopo consedisset ad prandium,· positusque esset in mensa

coram eo discus argenteus regalibus epulis refertus , et '

iamiamque essent manus ad panem benedicendum missuri,
intrasse subito ministrum ipsius, cui suscipiendorum ino-
pum erat cura delegata, et indicasse regi, quia multitudo

pauperum undecumque adueniens maxima per plateas ,

sederet, postulans aliquid elimosynae a rege. Qui mox
dapes sibimet adpositas deferri pauperibus, sed et discum
confringi, atque eisdem minutatim diuidi praecepit. Quo
uiso pontifex, qui adsidebat, delectatus tali facto pietatis,
adprehendit dextram eius et ait: ‘Nunquam inueterascat
haec manus.’ Quod et ita iuxta uotum benedictionis eius
prouenit. Nam cum interfecto illo in pugna, manus cum
brachio a cetero essent corpore resectae, contigit, ut
hactenus incorruptae perdurent. Denique in urbe regia,
quae a regina quondam uocabulo Bebba cognominatur,
loculo inclusae argenteo in ecclesia sancti Petri seruantur
ac digno a cunctis honore uenerantur.

Huius industria regis, Derorum et Berniciorum pro-
uinciae, quae eatenus ab inuicem discordabant, in unam
sunt pacem et uelut unum compaginatae in populum.
Erat autem nepos Aeduini regis ex sorore Acha, dignum-
que fuit, ut tantus praecessor talem haberet de sua con-
sanguinitate et religionis heredem et regni.

