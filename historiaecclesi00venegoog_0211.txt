1111. 19—20. 199

et loculum, in quo primo sepulta est, nonnullis oculos
dolentibus saluti fuisse perhibent3 qui cum suum caput
eidem loculo adponentes orassent, mox doloris siue ca-
liginis incommodum ab oculis amonerent. Lauerunt igitur
uirgines corpus et nouis indutum uestibus intulerunt in
ecclesiam, atque in e0, quod adlatum erat, sarcofago po-
suerunt, ubi usque hodie in magna ueneratione habetur.
Mirum uero in modum ita aptum corpori uirginis sarco-
fagum inuentum est, ac si ei specialiter praeparatum
fuisset: et locus quoque capitis seorsum fabrefactus ad
mensuram eapitis illius aptissime figuratus apparuit.

Est autem Elge in prouincia Orientalium Anglorum
regio familiarum circiter sexcentarum, in similitudinem
insulae uel paludibus, ut diximus, circumdata uel aquis:
unde et a copia anguilarum, quae in eisdem paludibus
capiuntur, nomen accepit3 ubi monasterium habere de·
siderauit memorata Christi famula, quoniam de prouincia
eorundem Orientalium Anglorum ipsa, ut praefati sumus,
carnis originem duxerat.

20 [18].
Hymnus <le illa.

Videtur oportunum huic historiae etiam hymnum
uirginitatis inserere, quem ante annos plurimos in laudem
ae praeconium eiusdem reginae ac sponsae Christi et
ideo ueraciter reginae, quia sponsae Christi, elegiaco
metro composuimus, et imitari morem sacrae scripturae,
cuius historiae earmina plurima indita: et haec metro ac
uersibus constat esse conposita.

Alma deus trinitas, quae saecula cuncta gubernas,

Adnue iam coeptiS, alma deus trinitas.

Bella Maro resonet, nos pacis dona canamus:

Munera nos Christi, bella Maro resonet.

Carmina casta mihi, foedae non raptus Helenae.

Luxus erit lubriciS, carmina easta mihi.

Dona superna loquar, miserae non proelia Troiae,

Terra quibus gaudet: dona superna loquar.

