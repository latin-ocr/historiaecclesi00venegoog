284 V. 23.

Vectae insulae ad Danihelem pertinet episcopum Ventae
ciuitatis. Prouincia Australium Saxonum iam aliquot
annis absque episcopo manens ministerium sibi episcopale
ab Occidentalium Saxonum antistite quaerit. Et hae
omnes prouinciae ceteraeque australes ad confinium us-
que Hymbrae fluminis cum suis quaeque regibus Mer-
ciorum regi Aedilbaldo subiectae sunt.

At uero prouinciae Nordanhymbrorum, cui rex Oeol-
uulf praeest, 1111 nunc episcopi praesulatum tenent: Vil-
frid in Eburacensi ecclesia, Ediluald in Lindisfaronensi,
Acca in Hagustaldensi, Pecthelm in ea, quae Candida Casa
uocatur, quae nuper, multiplicatis fidelium plebibus, in
sedem pontificatus addita ipsum primum habet antistitem.
Pictorum quoque natio tempore hoc et foedus pacis cum
gente habet Anglorum , et catholicae pacis ac ueritatis
cum uniuersali ecclesia particeps existere gaudet. Scotti,
qui Brittaniam incolunt, suis contenti finibus nil contra
gentem Anglorum insidiarum moliuntur aut fraudium.
Brettones, quamuis et maxima ex parte domestico sibi
odio gentem Anglorum et totius catholicae ecclesiae sta-
tum pascha minus recte moribusque improbis impugnent3
tamen et diuina sibi et humana prorsus resistente uirtute,
in neutro cupitum possunt obtinere propositum: quippe
qui quamuis ex parte sui sint iuris , nonnulla tamen ex
parte Anglorum sunt seruitio mancipati. Qua adridente
paco ac serenitate temporum, plures in gente Nordan·
hymbrorum tam nobiles quam priuati se suosque liberos
depositis armis satagunt magis, accepta tonsura, mona·
sterialibus adscribere uotis quam bellicis exercere studiis.
Quae res quem sit habitura finem, posterior aetas uidebit.
Hic est inpraesentiarum uniuersae status Brittaniae, anno
aduentus Anglorum in Brittaniam circiter DCCOEXXXW,
dominicae autem incarnationis anno DCO⁰XXX102 in cuius
regno perpetuo exsultet terra, et congratulante in fide
eius Brittania, laetentur insulae multae et confiteantur
memoriae sanctitatis eius.

