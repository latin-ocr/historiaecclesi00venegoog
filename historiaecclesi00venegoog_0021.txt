Ι. 2. 9

et breuissimus transitus est3 et nauibus onerariis atque
actuaris circiter octoginta praeparatis in Brittaniam trans-
uehitur, ubi acerba primum pugna fatigatae, deinde ad-
uersa tempestate correptus plurimam classis partem et
non paruum numerum militum, equitum uero pene omnem
disperdidit. Regressus in Galliam, legiones in hiberna
dimisit ac sescentas naues utriusque commodi fieri im-
perauit. Quibus iterum in Brittaniam primo uere trans-
uectus, dum ipse in hostem cum exercitu pergit, naues
in anchoris stantes tempestate correptae uel conlisae inter
se, uel harenis inlisae ac dissolutae sunt: ex quibus qua-
draginta perierunt, ceterae cum magna difficultate repa-
ratae sunt. Caesaris equitatus primo congressu a Brit·
tanis uictus ibique Labienus tribunus occisus est. Secundo
proelio cum magno suorum discrimine uictos Brittanos
in fugam uertit. Inde ad flumen Tamensim profectus.
In huius ulteriore ripa Cassobellauno duce immensa hostium
multitudo consederat ripamque fluminis ac pene totum
sub aqua uadum acutissimis sudibus praestruxerat: qua-
rum uestigia sudium ibidem usque hodie uisuntur, et
uidetur inspectantibus, quod singulae earum admodum
humani femoris grossae et circumfusae plumbo immobi-
liter erant in profundum fluminis infixae. Quod ubi a
Romanis deprehensum ac uitatum est, barbari legionum
impetum non ferentes siluis sese abdidere, unde crebris
irruptionibus Romanos grauiter ac saepe lacerabant. In-
terea Trinouantum firmissima ciuitas cum Androgio duce
datis XL obsidibus Caesari sese dedit. Quod exemplum
secutae urbes aliae complures in foedus Romanorum ue-
nerunt. Eisdem demonstrantibus Caesar oppidum Casso-
bellauni inter duas paludes situm, obtentu insuper silua-
rum munitum omnibusque rebus confertissimum tandem
graui pugna cepit. Exin Caesar a Brittanis reuersus in
Galliam, postquam legiones in hiberna misit, repentinis
bellorum tumultibus undique circumuentus et conflicta·
tus est.

