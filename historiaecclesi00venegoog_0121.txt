111. 4. 109

idem monasterium insulanum, in quo ipse requiescit cor-
pore, principatum teneret.

Habere autem solet ipsa insula rectorem semper
abbatem presbyterum, cuius iuri et omnis prouincia, et
ipsi etiam episcopi, ordine inusitate, debeant esse sub-
iecti, iuxta exemplum primi doctoris illius, qui non epi-
scopus, sed presbyter extitit et monachus3 de cuius uita
et uerbis nonnulla a discipulis eius feruntur scripta haberi.
Verum qualiscumque fuerit ipse, nos hoc de illo certum
tenemus, quia reliquit successores magna continentia ac
diuino amore regularique institutione insignes3 in tempore
quidem summae festiuitatis dubios circulos sequentes, ut-
pote quibus longe ultra orbem positis nemo synodalia
paschalis obseruantiae decreta porrexerat3 tantum ea,
quae in propheticis, euangelicis et apostolicis litteris di·
scere poterant, pietatis et castitatis opera diligenter ob-
seruantes. Permansit autem huiusmodi obseruantia pa-
schalis apud eos tempore non pauco, hoc est usque ad
annum dominicae incarnationis DOOXV. per annos GL.

At tunc ueniente ad eos reuerentissimo et sanctissimo
patre et sacerdote Ecgbercto de natione Anglorum, qui
in Hibernia diutius exulauerat pro Christe, eratque et
doctissimus in scripturis et longae uitae perfectione exi-
mius, correcti sunt per eum et ad uerum canonicumque
paschae diem translati3 quem tamen et antea non sem-
per in luna XIIII. cum Iudaeis, ut quidam rebantur, sed
in die quidem dominica, alia tamen, quam decebat, eb-
domada celebrabant. Sciebant enim, ut Christiani, re-
surrectionem dominicam, quae prima sabbati facta est,
prima sabbati semper esse celebrandam3 sed ut barbari
et rustici, quando eadem prima sabbati, ea, quae nunc
dominica dies cognominatur, ueniret, minime didicerant.
Verum quia gratia caritatis feruere non omiserunt, et
huius quoque rei notitiam ad perfectum percipere meru-
erunt, iuxta promissum apostoli dicentis (Philipp. 3, 15):
‘Et siquid aliter sapitis, et hoc quoque uobis deus reue-
labit! De quo plenius in sequentibus suo loco dicen-
dum est.

