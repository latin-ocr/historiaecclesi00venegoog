212 1111. 25.

25 [23].

Qualis uisio cuidam uiro <lei apparuerit, priusquam mona-
sterium Goludane urbis essct incendio consumtum.

His temporibus monasterium uirginum, quod coludi
Vrbem cognominant, cuius et supra meminimus, per eul-
pam incuriae flammis absumtum est. Quod tamen a
malitia inhabitantium in eo et praecipue illorum , qui
maiores esse uidebantur, contigisse, omnes, qui nouere,
facillime potuerunt aduertere. Sed non defuit puniendis
admonitio diuinae pictatia, qua correcti per ieiunia, fletus
et preces iram a se , instar Nineuitarum, iusti iudicis
auerterent. ,

Erat namque in eodem monasterio uir de genere
Scottorum Adamnanus uocabulo, ducens uitam in conti·
nentia et orationibus multum deo deuotam, ita ut nil
umquam cibi uel potus excepta die dominica et quinta
sabbati perciperet, saepe autem noctes integras peruigil
in oratione transigeret. Quae quidem illi districtio uitae
artioris primo ex necessitate emendandae suae prauitatis
obuenerat, sed procedente tempore necessitatem in con-
suetudinem uerterat.

Siquidem in adulescentia sua sceleris aliquid com-
miserat, quod commissum, ubi ad cor suum rediit, gra-
uissime exhorruit, et se pro illo puniendum a districto
iudice timebat. Accedens ergo ad sacerdotem, a quo sibi
sperabat iter salutis posse demonstrari, confessus est rea—
tum suum petiitque, ut consilium sibi daret, quo posset
fugere a uentura ira. Qui audito eius commisso dixit:
‘Grande uulnus grandioris curam medellae desiderat3 et
ideo ieiunia, psalmis et orationibus, quantum uales, in-
siste, quo praeoccupando faciem domini in confessione
propitium eum inuenire merearis) At ille, quem nimius
reae conscientiae tenebat dolor, et internis peccatorum
uinculis, quibus grauabatur, ocius desiderabat absolui:
‘Aduliscentior' inquit ‘su-m aetate et uegetus corpore:
quicquid mihi inposueris agendum, dummodo saluus fiam
in die domini, totum facile feram, etiam si totam noctem

