III. 2. 105

suscepimus.' Fecerunt omnes, ut iusserat, et sic incipiente
diluculo in hostem progressi, iuxta meritum suae fidei
uictoria potiti sunt. In cuius loco orationis innumerae
uirtutes sanitatum noscuntur esse patratae, ad indicium
uidelicet ac memoriam fidei regis. Nam et usque hodie
multi de ipso ligno sacrosanctae crucis astulas excidere
solent, quas cum in aquas miserint eisque languentes
homines aut pecudes potauerint siue asperserint, mox
sanitati restituuntur.

Vocatur locus ille lingua Anglorum Hefenfelth, quod
dici potest Latine caelestis campus, quod certo utique
praesagio futurorum antiquitus nomen accepit: significans

mmirum‚ quod ibidem caeleste erigendum tropaeum, cae-
i lestis inchoanda uictoria, caelestia usque hodie forent mi-
· racula celebranda. Est autem locus iuxta murum illum

ad Aquilonem, quo Romani quondam ob arcendos barba-

ῑ rorum impetus totam a mari ad mare praecinxere Brit-

taniam, ut supra docuimus. In quo uidelicet loco con-
suetudinem multo iam tempore fecerant fratres Hagn-
staldensis ecclesiae, quae non longe abest, aduenientes
omni anno 'pridie quam postea idem rex Osuald occisus

3 est, uigilias pro salute animae eius facere, plurimaque

psalmorum laude celebrata, uictimam pro eo mane sacrae

5 oblationis offerre. Qui etiam crescente bona consuetu-
ss dine, nuper ibidem ecclesia constructa, sacratiorem et

 

cunctis honorabiliorem locum omnibus fecere. Nec in-
merito, quia nullum, ut comperimus, fidei Christianae
signum, nulla ecclesia, nullum altare in tota Berniciorum
gente erectum est, priusquam hoc sacrae crucis uexillum

’ nouus militiae ductor, dictante fidei deuotione, contra

hostem inmanissimum pugnaturus statueret.

Nec ab re est unum e pluribus, quae ad hanc cru-
cem patrata sunt, uirtutis miraculum enarrare. Quidam
de fratribus Hagustaldensis ecclesiae, nomine Bothelm,

ξ qui nunc usque superest, ante paucos annos dum incau-

tius forte noctu in glacie incederet, repente corruit, bra-
chium contriuit ac grauissima fracturae ipsius coepit
molestia fatigari3 ita ut ne ad os quidem adducere ipsum
brachium ullatenus dolore arcente ualeret. Qui cum die

, quadam mane audiret unum de fratribus ad locum eius-

