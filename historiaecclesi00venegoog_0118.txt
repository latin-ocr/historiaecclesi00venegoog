106 111. 2—3.

dem sanctae crucis ascendere disposuisse, rogauit, ut ali·
quam sibi partem de illo ligno uenerabili rediens adferret,
credere se dicens, quia per hoc, donante domin0, salutem
posset consequi. Fecit isse, ,ut rogatus est, et reuersus
ad uesperam, sedentibus iam ad mensam fratribus, ob·
tulit ei aliquid de ueteri musco, quo superficies ligni
erat obsita. Qui cum sedens ad mensam non haberet
ad manum, ubi oblatum sibi munus reponeret, misit hoc
in sinum sibi. Et dum iret cubitum, oblitus hoc alicubi
deponere, permisit suo in sinu permanere. At medio
noctis tempore, cum euigilaret, sensit nescio quid frigidi
suo lateri adiacere, admotaque manu requirere, quid esset,
ita sanum brachium manumque repperit, ac si nibil um-
quam tanti languoris habuisset.

3.

Vt idem rex postulans de gente Scottorum antistitem, acce-
perit Aidanum, eidemque in insula Liadisfarnensi sedem
episcopatus donauerit.

Idem ergo Osuald, mox ubi regnum suscepit, desi-
derans totam, cui praeesse coepit, gentem fidei Christia-
nae gratia inbui, cuius experimenta permaxima in ex-

ugnandis barbaris iam ceperat, misit ad maiores natu
cottorum, inter quos exulans ipse baptismatis sacramenta

Ι , cum his, qui secum erant, militibus consecutus erat3

petens, ut sibi mitteretur antistes, cuius doctrina ac mi-
nisterio gens, quam regebat, Anglorum, dominicae fidei
et dona disceret, et susciperet sacramenta. Neque ali-
quanto tardius, quod petiit, inpetrauit: accepit namque
pontificem Aeclanum summac mansuetudinis et pietatis
ac moderaminis uirum, habentemque zelum dei, quamuis
non plene secundum scientiam. Namque diem paschae
dominicum more suae gentis, cuius saepius mentionem
fecimus, a XIIII* luna usque ad XX⁸¹¹¹ obseruare solebat.
Hoc etenim ordine septentrionalis Scottorum prouincia et
omnis natio Pictorum illo adhuc tempore pascha domini-
cum celebrabat, aestimans se in hac obseruatione sancti
ac laude digni patris Anatolii scripta secutam. Quod an

