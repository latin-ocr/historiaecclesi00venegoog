132 111. 18— 19.

cupiens, instituit scholam, in qua pueri litteris erudiren-
tur: iuuante se episcopo Felice, quem de Cantia aecepe-

rat, eisque pedagogos ac magistros iuxta morem Cantu-
ariorum praebente.

Tantumque rex ille caelestis regni amator factus est,
ut ad ultimum relictis regni negotiis et cognato suo Ec-
grice commendatis, qui et antea partem eiusdem regni
tenebat, intrauit monasterium, quod sibi fecerat, atque
accepta tonsura pro aeterno magis regno militare curaret.
Quod dum multo tempore faceret, contigit gentem Mer·
ciorum duce rege Penda aduersus Orientales Anglos in
bellum procedere, qui, dum se inferiores in bello hosti-
bus conspicerent, rogauerunt Sigberctum ad confirman-
dum militem seeum uenire in praelium. Illo nolente ac
contradicente, inuitum monasterio eruentes duxerunt in
certamen , sperantes minus animos militum trepidare,
minus praesente duce quondam strenuissimo et eximio
posse fugam meditari. Sed ipse professionis suae non

· inmemor, dum optimo esset uallatus exercitu, nonnisi

uirgam tantum habere in manu uoluit3 occisusque est
una cum rege Ecgrice, et· cunctus eorum, insistentibus
paganis, caesus siu'e dispersus exercitus.

Successor autem regni eorum factus est Anna filius
Eni de regio genere, uir optimus atque optimae genitor
sobolis, de quibus in sequentibus suo tempore dicendum

est3 qui et ipse postea ab eodem pagano Merciorum duce,
a quo et praedecessor eius, occisus est.

19.

vt Furseus apud orientales Anglos monasterium fecerit3 et
de uisionibus uel sanctitate eius, cui etiam earo post
mortem incorrupta testiinonium perhibuerit.

Verum dum adhuc Sigberct regni infolas teneret,
superuenit de Hibernia uir sanctus nomine Furseus,
uerbo et actibus clarus, sed et egregiis insignis uirtutibus,
cupiens pro domino, ubicumque sibi oportunum inueniret,
peregrinam ducere uitam. Qui cum ad prouinciam Orien-
talium peruenisset Anglorum, susceptus est honorifice a.

