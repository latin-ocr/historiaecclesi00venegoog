128 - 111. 15—16.

licet Aeduini regis Eanfledam, quae occisso patre illuc
fuerat adducta: qui terrestri quidem itinere illo uenire,
sed nauigio cum uirgine redire disponebat, accessit ad
episcopum Aidanum, obsecrans eum pro se suisque, qui
- tantum iter erant adgressuri, domino supplicare. Qui
benedicens illos ac domino commendans , dedit etiam
oleum sanctificatum: ‘Scio,' inquiens ‘quia , ubi nauem
ascenderitis, tempestas uobis et uentus contrarius super·
ueniet: sed tu memento, -ut hoc oleum, quod tibi do,
mittas in mare3 et statim quiescentibus uentis, serenitas
maris uos laeta prosequetur, ao cupito itinere domum
remittet! Quae cuncta, ut praedixerat antistes, ex or-
dine completa sunt: et quidem inprimis furentibus undis
pelagi, temtabant nautae anchoris in mare missis nauem
retinere, neque hoc agentes aliquid proficiebant. Cumque
uerrentibus undique et implere incipientibus nauem flucti-
bus, mortem sibi omnes inminere et iamiamque adesse
uiderent, tandem presbyter reminiscens uerba antistitis,
adsumta ampulla misit de oleo in pontum, et statim, ut
praedictum erat, suo quieuit a feruore. Sicque factum
est, ut uir dei et per prophetiae spiritum tempestatem
praedixerit futuram , et per uirtutem eiusdem spiritus
hane exortam, quamuis corporaliter absens, sopiuerit.
Cuius ordinem miraculi non quilibet dubius relator, sed
fidelissimus mihi nostrae ecclesiae presbyter, Cynimund
uocabulo, narrauit, qui se hoc ab ipso Vtta prebyterO,
in quo et per quem completum est, audisse perhibebat.

16.

Vt idem 'admotum ab hostibus urbi regiae ignem orando
amouerlt.

Aliud eiusdem patris memorabile miraculum ferunt
multi, qui nosse potuerunt. Nam tempore episcopatus
eius, hostilis Merciorum exercitus, Penda duce, N ordan-
hymbrorum regiones impia clade longe lateque deuastans
peruenit ad urbem usque regiam, quae ex Bebbae quon-
dam reginae uocabulo cognominatur, eamque, quia neque
armis neque obsidione capere poterat, flammis absumere

