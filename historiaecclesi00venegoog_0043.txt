1. 21. ’ 31

Germanum uenire· inuitis uaticinationibus nuntiabant3 in
tantum, ut Elafius quidam regionis illius primus, ut in
occursu sanctorum sine ulla manifesti nuntii relatione
properaret, exhibens secum filium , quem in ipso flore
adulescentiae debilitas dolenda damnauerat. Erat enim
arescentibus neruis contracto poplite, cui per siccitatem
cruris usus uestigii negabatur. Hunc Elafium prouincia
tota subsequitur: ueniunt sacerdotes, occurrit inscia mul-
titudo, confestim benedictio et sermonis diuini doctrina
profunditur. Recognoscunt populum in ea, qua reliquerat,
credulitate durantem: intellegunt culpam esse paucorum,
inquirunt auctores inuentosque condemnant. Tum subito
Elafius pedibus aduoluitur sacerdotum, offerens filium,
cuius necessitatem ipsa debilitas etiam sine precibus ad-
legabat: fit communis omnium dolor, raecipue sacerdo-
tum, qui conceptam misericordiam ad iuinam clementiam
contulerunt: statimque adulescentem beatus Germanus
sedere compulit, adtrectat poplitem debilitate curuatum
et per tota infirmitatis spatia medicabilis dextera percurrit,
salubremque tactum sanitas festina subsequitur. Ariditas
sucum, nerui officia receperunt, et in conspectu omnium
filio incolumitas, patri filius restituitur. Implentur populi
stupore miraculi et in pectoribus omnium fides catholica
inculcata firmatur. Praedicatio deinde ad plebem de
praeuaricationis emendatione conuertitur omniumque sen-
tentia prauitatis auctores, qui erant expulsi insula, sacer-
dotibus adducuntur ad mediterranea deferendi, ut et regio
absolutione et illi emendatione fruerentur. Factumque
est, ut in illis locis multo ex eo tempore fides intemerata
perduraret. .
Itaque, compositis omnibus, beati sacerdotes ea, qua
uenerant, prosperitate redierunt. Porro Germanus post
haec ad Rauennam pro pace Armoricanae gentis suppli-
caturus aduenit ibique a Valentiniano et Placidia matre

1 sius summa reuerentia susceptus migrauit ad Christum.
gaius corpus honorifico agmine comitantibus uirtutum
‘peribus suam defertur ad urbem. Nec multo post Va-
icntinianus ab Aetii patricii, quem occiderat, satellitibus
interimitur anno imperii Marciani sexto, cum quo simul

sfesperium concidit regnum.

