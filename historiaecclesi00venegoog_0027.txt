Ι, 7-8. 15

omnes agnoscerent etiam torrentem martyri obsequium
detulisse: neque enim fieri poterat, ut in arduo montis
cacumine martyr aquam, quam in fluuio non reliquerat,
peteret, si hoc oportunum esse non uideret. Qui uidelicet
fluuius ‘ministerio persoluto, deuotione completa officii
testimonium relinquens, reuersus est ad naturam. De-
collatus itaque martyr fortissimus ibidem accepit coronam
uitae, quam repromisit deus diligentibus se. Sed ille,
qui piis ceruicibus impias intulit manus , gaudere super
mortuum non est permissus: namque oculi eius in terram
una cum beati martyris capite deciderunt.

Decollatus est ibi tum etiam miles ille, qui antea
superno nutu correptus sanctum dei confessorem ferire
recusauit: de quo nimirum constat, quia, etsi fonte baptis·
matis non est ablutus, sui tamen est sanguinis lauacro
mundatus ac regni caelestis dignus factus est ingressu.
Tum iudex tanta miraculorum caelestium nouitate per·
culsus, cessari mox a persecutione praecepit, honorem
referre incipiens caedi sanctorum, per quam eos opina· -
batur prius a Christianae fidei posse deuotione cessare.
Passus est autem* beatus Albanus die decimo Kalendarum
Iuliarum iuxta ciuitatem Verolamium, quae nunc a gente
Anglorum verlamacaestir siue Vaetlingacaestir appellatur,
ubi postea, redeunte temporum-Christianorum serenitate,
ecclesia est mirandi operis atque eius martyrio condigna
exstructa. In quo uidelicet loco usque ad hanc diem
curatio infirmorum et frequentium operatio uirtutum cele-
brari non desinit.

Passi sunt ea tempestate Aaron et Iulius Legionum
urbis ciues aliique utriusque sexus diuersis in locis per-
plureS, qui diuersis cruciatibus torti et inaudita mem-
brorum discerptione lacerati animas ad supernae ciuitatis
gaudia perfecto agone miserunt.

8.

Vt, hac cessante persecutione, ecclesia ln Brittaniis aliquan·
tulam usque ad tempora Arrianae uesaniae pacem habuerit.

At ubi turbo persecutionis quieuit, progressi in pu·
blicum fideles Christi, qui se tempore discriminis siluis

