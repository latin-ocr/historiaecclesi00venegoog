6 Ι. 1.

diuersi. Fluuiis quoque multum piscosis ac fontibus prae-
clara copiosis, et quidem praecipue issicio abundat et
anguilla. Capiuntur autem saepissime et uituli marini et
delphines, nec non et balaenae: exceptis uariorum gene-
ribus conchyliorum: in quibus sunt et musculae, quibus
inclusam saepe margaritam omnis quidem coloris optimam
inueniunt, id est et rubicundi et purpurei et iacintini et
prasini, sed maxime candidi. Sunt et cochleae satis super-
que abundanteS, quibus tinctura coccinei coloris conficitur,
cuius rubor pulcherrimus nullo umquam solis ardore, nulla
ualet pluuiarum iniuria pallescere: sed quo uetustior est,
eo solet esse uenustior. Habet fontes salinarum, habet
et fontes calidos, et ex eis fluuios balinearum calidarum
omni aetati et sexui per distincta loca iuxta suum cuique
modum accommodos. Aqua enim, ut sanctus Basilius
(in hexaemeron homil. 4) dicit, feruidam qualitatem recipit,
cum per certa quaedam metalla transcurrit, et fit non
solum calida, sed et ardens. Quae etiam uenis metal-
lorum, aeris, ferri et plumbi et argenti, fecunda gignit
et lapidem gagatem plurimum optimumque: est autem
nigrogemmeus et ardens igni admotus, incensus ser·
pentes fugat, adtritu calefactus applicita detinet aeque
ut sucinum. Erat et ciuitatibus quondam uiginti et octo
nobilissimis insignita praeter castella innumera, quae
et ipsa muris, turribus, portis ac seris erant instructa
firmissimis.

Et quia prope sub ipso septentrionali uertice mundi
iacet, lucidas aestate noctes habet: ita ut medio saepe
tempore noctis in quaestionem ueniat intuentibus, utrum
crepusculum adhuc permaneat uespertinum, an iam ad·
uenerit matutinum, utpote nocturno sole non longe sub
terris ad orientem Boreales per plagas redeunte: unde
etiam plurimae longitudinis habet dies aestate, sicut et
noctes contra in bruma, sole nimirum tunc Libycas in
partes secedente, id est horarum decem et VIII: pluri-
mae item breuitatis noctes aestate et dies habet in bruma,
hoc est VI solummodo aequinoctialium horarum3 cum
in Armenia, Macedonia, Italia ceterisque eiusdem lineae
regionibus longissima dies siue nox XV, breuissima VIIII
compleat horas·

