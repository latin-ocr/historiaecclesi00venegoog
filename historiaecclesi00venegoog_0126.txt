114 - 111. 7.

que bello petitus ac regno priuatus ab illo secessit ad
regem Orientalium Anglorum, cui nomen erat Anna;
apud quem triennio exulans fidem cognouit ac suscepit
ueritatis. Nam et ipse, apud quem exulabat, rex erat
uir bonus, et bona ac sancta sobole felix, ut in sequen-
tibus docebimus,

Oum uero restitutus esset in regnum Ooinualch,
uenit in prouinciam de Hibernia pontifex quidam nomine
Agilberctus, natione quidem Gallus, sed tunc legendarum
gratia scripturarum in Hibernia non paruo tempore demo·
ratus, coniunxitque se regi, sponte ministerium praedi-
candi assumens. Cuius eruditionem atque industriam ui-
dens rex rogauit eum, accepta ibi sede episcopali, suae
genti manere pontificem. Qui precibus eius adnuens, multis
annis eidem genti sacerdotali iure praefuit. Tandem rex,
qui Saxonum ta tum linguam nouerat, pertaesus barbarae
loquellas, subintroduxit in prouinciam ,alium suae linguae
episcopum uocabulo Vini, et ipsum in Gallia ordinatum3
diuidensque in duas parrochias prouinciam, huic in ciui-
tate Venta, quae a gente Saxonum Vintancaestir appel-
· latur, sedem episcopalem tribuit: unde offensus grauiter
Agilberctus, quod hoc ipso inconsulto ageret rex, rediit
Galliam, et accepto episcopatu Parisiacae ciuitatis, ibidem
senex ac plenus dierum obiit. Non multis autem annis
post abscessum eius a Brittania transactis, pulsus est Vini
ab eodem rege de episcopatu3 qui secedens ad regem
Meroiorum uocabulo Vulfheri, emit pretio ab eo sedem
Lundoniae ciuitatis, eiusque episcopus usque ad uitae suae
terminum mansit. Sicque prouincia Occidentalium Saxo-
num tempore non pauco absque praesule fuit.

Quo etiam tempore rex praefatus ipsius gentis, gra-
uissimis regni sui damnis saepissime ab hostibus afflictus,
tandem ad memoriam reduxit, quod eum pridem perfidia
regno pulerit, fides agnita Christi in regnum reuocauerit3
intellexitque, quod etiam tunc destituta pontifice prouincia,
recte pariter diuino fuerit destituta praesidio. Misit ergo
legatarios in Galliam ad Agilberctum, summissa illum

· satisfactione deprecans ad episcopatum suae gentis redire.

At ille se excusans et uenire · non posse contestans,
quia episcopatu propriae ciuitatis ac parrochiae teneretur

 

