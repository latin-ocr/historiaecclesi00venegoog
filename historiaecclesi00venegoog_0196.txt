184 ΙΙΠ. 11—12.

Sed nec sic quidem corpus capiebat. Vnde facta diffi-
cultate tumulandi, cogitabant aut aliud quaerere loculum,
aut ipsum corpus, si possent, in genibus inflectendo bre-
uiare‚ donec ipso loculo caperetur. Sed mira res et non
nisi caelitus facta, ne aliquid horum fieri deberet, pro-
hibuit. Nam subito adstante episcopo et filio regis eius·
dem ac monachi Sighardo‚ qui post illum cum fratre
Suefredo regnauit, et turba hominum non modica, in-
uentum est sarcofagum illud congruae longitudinis ad
mensuram corporiS, adeo ut a parte capitis etiam ceruical
posset interponi3 a parte uero pedum mensura IIII digi-
torum in sarcofago corpus excederet. Conditus est autem
in ecclesia beati doctoris gentium, cuius edoctus monitis
caelestia sperare didicerat.

12.

vt episcopatum Occidentalium Saxonum pro Leutherio Haeddi,
episcopatum Hrofensis ecclesiae pro Putta cuichelm et pro
ipso Gefmund acceperit: et qui tunc Nordanhymbrorum
, fuerint episcopi.

Quartus Occidentalium Saxonum antistes Leutherius
fuit. Siquidem primus Birinus‚ secundus Agilberctus,
tertius exstitit Vini. Cumque mortuus esset Ooinualch,
quo regnante idem Leutherius episcopus factus est, ac-
ceperunt subreguli regnum gentis et diuisum inter se
tenuerunt annis circiter X: ipsisque regnantibus defunctus
est ille, et episcopatu functus est Haeddi pro eo: con·
secretus a Theodoro in ciuitate Lundonia. Cuius epi-
scopatus tempore deuictis atque amotis subregulis, Caed—
ualla suscepit imperium: et, cum duobus annis hoc
tenuisset, tandem superni regni amore compunctus re·-
liquit, eodem adhuc praesule ecclesiam gubernante3 ac
Romam abiens ibi uitam finiuit, ut in sequentibus latius
dicendum est.

Anno autem dominicae incarnationis DmCLXXmVI‘0,
cum Aedilred rex Met-ciorum, adducto maligno exercitu,
Cantiam uastaret et ecclesias ac monasteria sine respectu
pietatis uel diuini timoris fedaret, ciuitatem quoque

