111. 9—10. 119

illa corporis dissolutione sentiens, postulata aqua, ipsa
lauit faciem, crines composuit, caput linteo cooperuit et
cum his, qui se adduxerant, sana pedibus incedendo re-
uersa est.

10.

Vt puluis loci illins contra ignem maluerit.

Eodem tempore uenit alius quidam de natione Bret-
tonum, ut ferunt, iter faciens iuxta ipsum locum, in quo
praefata erat pugna completa3 et uidit unius loci spatium
cetero campo uiridius ac uenustius3 coepitque sagaci
animo conicere, quod nulla esset alia causa insolitae illo
in loco uiriditatis, nisi quia ibidem sanctior cetero exer-
citu uir aliquis fuisset interfectus. Tulit itaque de pul·
uere terrae illius secum inligans in linte0, cogitans, quod
futurum erat, quia ad medellam infirmantium idem puluis
proficeret3 et pergens itinere suo peruenit ad uicum
quendam uespere intrauitque in domum, in qua uicani
caenantes epulabantur3 et susceptus a dominis domus,
resedit et ipse cum eis ad conuiuium, adpendens linteo-
lum cum puluere, quem adtulerat, in una posta parietis.
Cumque diutius epulis atque ebrietati uacarent, accenso
grandi igne in medio, contigit uolantibus in altum scin-
tillis culmen domus, quod erat uirgis contextum ac foeno
tectum, subitaneis flammis impleri. Quod cum repente
conuiuae terrore confusi conspicerent, fugerunt foras nil
ardenti domui et iamiamque periturae prodesse ualentes.
Consumta ergo domu flammis, posta solummodO, in qua
puluis ille inclusus pendebat , tuta ab ignibus et intacta
remansit. Qua uisa uirtute mirati sunt ualde3 et per-
quirentes subtilius, inuenerunt, quia de illo loco adsum—
tus erat puluis, ubi regis Osualdi sanguis fuerat effusus.
Quibus patefactis ac diffamatis longe lateque miraculis,
multi per dies locum frequentare illum et sanitatum ibi
gratiam capere sibi suisque coeperunt.

