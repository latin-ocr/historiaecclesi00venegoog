v. 7—8. 237 '

Percipiensque alacer rediuiuae praemia uitae,
Barbaricam rabiem, nomen et inde suum
Conuersus conuertit ouans: Petrumque uocari
Sergius antistes iussit, ut ipse pater
Fonte renascentia, quem Christi gratia purgans
Protinus albatum uexit in arce poli.
Mira fides regia, clementia maxima Christi,
Cuius consilium nullus adire potest!
Sospes enim ueniens supremo ex orbe Britanni,
Per uarias gentes, per freta, perque uias,
Vrbem Romuleam uidit templumque uerendum
Aspexit Petri mystica dona gerens.
Candidus inter oues Christi sociabilis ibit: ·
Corpore nam tumulum, mente superna tenet.
Commutasse magis sceptrorum insignia credas,
Quem regnum Christi promeruisse uides.
Hic depositus est Caedual, qui et Petrus, rex Saxonum,
sub die duodecimo Kalendarum Maiarum, indictione se-
cunda3 qui uixit annos plus minus XXX, imperante
domno Iustiniano piissimo Auguste, anno eius consulatus
quarto, pontificante apostolico uiro domno Sergio papa
anno secund0.'
Abeunte autem Romam Caedualla, successit in regnum
Ini de stirpe regia3 qui cum triginta et septem annis
imperium tenuisset gentis iuius, et ipse relicto regno ac
iuuenioribus commendato, ad limina beatorum apostolorum
Gregorio pontificatum tenente profectus est cupiens in
uicinia sanctorum locorum ad tempus peregrinari in terris,
quo familiarius a sanctis recipi mereretur in caelis: quod
his temporibus plures de gente Anglorum, nobiles, igno-
biles, laici, clerici, uiri ac feminae certatim facere con·
suerunt.

8.

vt Theodoro defuncto archiepiscopatus gradum Beretuald
susceperit: et inter plurimoS‚ quos ordinauit, etiam 'tobiam
uirum doctissimum Hrofensi ecclesiae fecerit antistitem.

Anno autem post hunc, quo Caedualla Romae de·
functus est, proximo, id est DC⁰XC⁰ incarnationis domi-

