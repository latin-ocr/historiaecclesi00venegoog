1111. 4—5. 173

erant colligendae, relicto monasterio per nota sibi loca
dispersi uagarentur, at uero hieme succedente redirent
et his, quae Angli praeparauerant, communiter uti desi-
derarent: quaesiuit Colmanus huic dissensioni remedium,
et circuiens omnia prope uel longe inuenit locum in Hi-
bernia insula aptum monasterio construend0‚ qui lingua
Scottorum Mageo nominatur3 emitque partem eius non
grandem ad construendum ibi monasterium a comite, ad
cuius possessionem pertinebat: ea condicione addita, ut
pro ipso etiam, (1111 eis locum commodaret, consistentes
ibi monachi domino preces offerrent. Et constructo sta-
tim monasterio, iuuante etiam comite ac uicinis omnibus,
Anglos ibidem locauit, relictis in praefata insula Scottis.
Quod uidelicet monasterium usque hodie ab Anglis tenetur
incoliS. Ipsum namque est, quod nunc grande de modico
effectum Muigeo consuete uocatur, et conuersis iamdudum
ad meliora instituta omnibus, egregium examen continet
monachorum, qui de prouincia Anglorum ibidem collecti
ad exemplum uenerabilium patrum sub regula et abbate
canonico in magna continentia et sinceritate proprio la·
bore manuum uiuunt.

5.-

lle morte osuiu et Ecgbercti regum, et de synodo facta ad
locum Herutforda, cui praesidebat archiepiscopus
Theodorus.

Anno dominicae incarnationis DOLXXm, qui est
annus secundus, ex quo Brittaniam uenit Theodorus,
Osuiu rex Nordanhymbrorum pressus est infirmitate, qua
et mortuus est anno aetatis suae LVIII. Qui in tantum
co tempore tenebatur amore Romanae et apostolicae in-
stitutioniS, ut, si ab infirmitate saluaretur, etiam Romam
uenire ibique ad loca sancta uitam finire disponeret, Vil-
fridumque episcopum ducem sibi itineris fieri, promissa
non parua pecuniarum donatione, rogaret. Qui defunctus
die XV. Kalendarum Martiarum Ecgfridum filium regni
‚heredem reliquit: cuius anno regni ΙΠο Theodorus cogit

