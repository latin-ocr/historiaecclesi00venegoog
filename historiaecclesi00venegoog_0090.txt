78 11. 8—9.

clementiae caelestis certam adsumentes fiduciam, non
solum suppositarum ei gentium plenissimam salutem‚⁷‘ 1mmo
quoque uicinarum, uestrae praedicationis ministerio cre-
dimus subsequendam3 quatenus, sicut scriptum est, con-
summati operis uobis merces a retributore omnium bono-
rum domino tribuatur, et uere (Psalm. 18, 5) „per omnem
terram exisse sonum eorum et in fines orbis terrae uerba
ipsorum“ , uniuersalis gentium confessio, suscepto Chri-
stianae sacramento fidei, protestetur.

Pallium praeterea per latorem praesentium fraterni-
tati tuae, benignitatis studiis inuitati direximus, quod
uidelicet tantum in sacrosanctis celebrandis mysteriis
utendi licentiam impertiuimus: concedentes etiam tibi or-
dinationes episcoporum , exigente oportunitate, domini
praeueniente misericordia celebrare: ita ut Christi euan-
gelium plurimorum adnuntiatione in omnibus gentibuS‚
quae necdum conuersae sunt, dilatetur. Studeat ergo tua
fraternitas hoc, quod sedis apostolicae humanitate per-
cepit, intemerata mentis sinceritate seruare. Intendens
cuius rei similitudine tam praecipuum indumentum hu-
meris tuis baiulandum susceperis. 'Palemque te domini
implorata clementia exhibendum stude, ut indulti muneris
praemia non oum reatitudine, sed cum commodis anima-
rum ante tribunal summi et uenturi iudicis repraesentes.

Deus te incolumem custodiat, dilectissime frater.³

9.

De imperio regis Aedulnl, ct ut ueniens ad euangellzandum
ei Paulhms primo filiam eius oum aliis fidei Christianae
sacramentis imbuerit.

Quo tempore etiam gens Nordanhymbrorum, hoo est
ea natio Anglorum, quae ad Aquilonalem Humbrae flu-
minis plagam habitabat, cum rege suo Aeduino uerbum
fidei praedicante Paulino, cuius supra meminimus, susce-
pit. Cui uidelicet regi, in auspicium suscipiendae fidei
et regni caelestis, potestas etiam terreni creuerat imperii.
ita ut, quod nemo Anglorum ante eum, omnes Brittaniae
fines, qua uel 1psorum uel Brettonum prouinciae habitant,

